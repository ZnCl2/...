<!DOCTYPE html>
<HTML DIR="RTL" LANG="HE">
<HEAD>


<LINK REL="stylesheet" HREF="t.css" TYPE="text/css">
<TITLE>תנ"ך מנוקד - חבקוק פרק א</TITLE>

</HEAD>
<BODY>
<HR>
<P CLASS=s>
<A HREF="t0.html">תנ"ך</A> -
חבקוק - <A HREF="t20.html">הכול</A><BR>פרק
א
<A HREF="t2002.html">ב</A>
<A HREF="t2003.html">ג</A>
<BR>
 <BR>
<A HREF="http://www.mechon-mamre.org/mp3/t2001.mp3" TARGET="_blank">האזנה לפרק זה</A>
</P>
<HR>

<H1>חבקוק פרק א</H1>

<A NAME="1"> </A>
<P><B>א</B> הַמַּשָּׂא אֲשֶׁר חָזָה, חֲבַקּוּק הַנָּבִיא. 
<A NAME="2"> </A>
<B>ב</B> עַד-אָנָה יְהוָה שִׁוַּעְתִּי, וְלֹא תִשְׁמָע:  אֶזְעַק אֵלֶיךָ חָמָס, וְלֹא תוֹשִׁיעַ. 
<A NAME="3"> </A>
<B>ג</B> לָמָּה תַרְאֵנִי אָוֶן וְעָמָל תַּבִּיט, וְשֹׁד וְחָמָס לְנֶגְדִּי; וַיְהִי רִיב וּמָדוֹן, יִשָּׂא. 
<A NAME="4"> </A>
<B>ד</B> עַל-כֵּן תָּפוּג תּוֹרָה, וְלֹא-יֵצֵא לָנֶצַח מִשְׁפָּט:  כִּי רָשָׁע מַכְתִּיר אֶת-הַצַּדִּיק, עַל-כֵּן יֵצֵא מִשְׁפָּט מְעֻקָּל. 
<A NAME="5"> </A>
<B>ה</B> רְאוּ בַגּוֹיִם וְהַבִּיטוּ, וְהִתַּמְּהוּ תְּמָהוּ:  כִּי-פֹעַל פֹּעֵל בִּימֵיכֶם, לֹא תַאֲמִינוּ כִּי יְסֻפָּר. 
<A NAME="6"> </A>
<B>ו</B> כִּי-הִנְנִי מֵקִים אֶת-הַכַּשְׂדִּים, הַגּוֹי הַמַּר וְהַנִּמְהָר; הַהוֹלֵךְ, לְמֶרְחֲבֵי-אֶרֶץ, לָרֶשֶׁת, מִשְׁכָּנוֹת לֹּא-לוֹ. 
<A NAME="7"> </A>
<B>ז</B> אָיֹם וְנוֹרָא, הוּא; מִמֶּנּוּ, מִשְׁפָּטוֹ וּשְׂאֵתוֹ יֵצֵא. 
<A NAME="8"> </A>
<B>ח</B> וְקַלּוּ מִנְּמֵרִים סוּסָיו, וְחַדּוּ מִזְּאֵבֵי עֶרֶב, וּפָשׁוּ, פָּרָשָׁיו; וּפָרָשָׁיו, מֵרָחוֹק יָבֹאוּ--יָעֻפוּ, כְּנֶשֶׁר חָשׁ לֶאֱכוֹל. 
<A NAME="9"> </A>
<B>ט</B> כֻּלֹּה לְחָמָס יָבוֹא, מְגַמַּת פְּנֵיהֶם קָדִימָה; וַיֶּאֱסֹף כַּחוֹל, שֶׁבִי. 
<A NAME="10"> </A>
<B>י</B> וְהוּא בַּמְּלָכִים יִתְקַלָּס, וְרֹזְנִים מִשְׂחָק לוֹ; הוּא לְכָל-מִבְצָר יִשְׂחָק, וַיִּצְבֹּר עָפָר וַיִּלְכְּדָהּ. 
<A NAME="11"> </A>
<B>יא</B> אָז חָלַף רוּחַ וַיַּעֲבֹר, וְאָשֵׁם:  זוּ כֹחוֹ, לֵאלֹהוֹ. 
<A NAME="12"> </A>
<B>יב</B> הֲלוֹא אַתָּה מִקֶּדֶם, יְהוָה אֱלֹהַי קְדֹשִׁי--לֹא נָמוּת; יְהוָה לְמִשְׁפָּט שַׂמְתּוֹ, וְצוּר לְהוֹכִיחַ יְסַדְתּוֹ. 
<A NAME="13"> </A>
<B>יג</B> טְהוֹר עֵינַיִם מֵרְאוֹת רָע, וְהַבִּיט אֶל-עָמָל לֹא תוּכָל:  לָמָּה תַבִּיט, בּוֹגְדִים--תַּחֲרִישׁ, בְּבַלַּע רָשָׁע צַדִּיק מִמֶּנּוּ. 
<A NAME="14"> </A>
<B>יד</B> וַתַּעֲשֶׂה אָדָם, כִּדְגֵי הַיָּם--כְּרֶמֶשׂ, לֹא-מֹשֵׁל בּוֹ. 
<A NAME="15"> </A>
<B>טו</B> כֻּלֹּה, בְּחַכָּה הֵעֲלָה--יְגֹרֵהוּ בְחֶרְמוֹ, וְיַאַסְפֵהוּ בְּמִכְמַרְתּוֹ; עַל-כֵּן, יִשְׂמַח וְיָגִיל. 
<A NAME="16"> </A>
<B>טז</B> עַל-כֵּן יְזַבֵּחַ לְחֶרְמוֹ, וִיקַטֵּר לְמִכְמַרְתּוֹ:  כִּי בָהֵמָּה שָׁמֵן חֶלְקוֹ, וּמַאֲכָלוֹ בְּרִאָה. 
<A NAME="17"> </A>
<B>יז</B> הַעַל כֵּן, יָרִיק חֶרְמוֹ; וְתָמִיד לַהֲרֹג גּוֹיִם, לֹא יַחְמוֹל.  {ס}</P>

<HR>
<P CLASS=s>
<A HREF="t0.html">תנ"ך</A> -
חבקוק - <A HREF="t20.html">הכול</A><BR>פרק
א
<A HREF="t2002.html">ב</A>
<A HREF="t2003.html">ג</A>
</P>
<HR>

</BODY></HTML>

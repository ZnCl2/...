<!DOCTYPE html>
<HTML DIR="RTL" LANG="HE">
<HEAD>


<LINK REL="stylesheet" HREF="t.css" TYPE="text/css">
<TITLE>תנ"ך מנוקד - במדבר פרק ב</TITLE>

</HEAD>
<BODY>
<HR>
<P CLASS=s>
<A HREF="t0.html">תנ"ך</A> -
במדבר - <A HREF="t04.html">הכול</A><BR>פרק
<A HREF="t0401.html">א</A>
ב
<A HREF="t0403.html">ג</A>
<A HREF="t0404.html">ד</A>
<A HREF="t0405.html">ה</A>
<A HREF="t0406.html">ו</A>
<A HREF="t0407.html">ז</A>
<A HREF="t0408.html">ח</A>
<A HREF="t0409.html">ט</A>
<A HREF="t0410.html">י</A>
<A HREF="t0411.html">יא</A>
<A HREF="t0412.html">יב</A>
<A HREF="t0413.html">יג</A>
<A HREF="t0414.html">יד</A>
<A HREF="t0415.html">טו</A>
<A HREF="t0416.html">טז</A>
<A HREF="t0417.html">יז</A>
<A HREF="t0418.html">יח</A>
<A HREF="t0419.html">יט</A>
<A HREF="t0420.html">כ</A>
<A HREF="t0421.html">כא</A>
<A HREF="t0422.html">כב</A>
<A HREF="t0423.html">כג</A>
<A HREF="t0424.html">כד</A>
<A HREF="t0425.html">כה</A>
<A HREF="t0426.html">כו</A>
<A HREF="t0427.html">כז</A>
<A HREF="t0428.html">כח</A>
<A HREF="t0429.html">כט</A>
<A HREF="t0430.html">ל</A>
<A HREF="t0431.html">לא</A>
<A HREF="t0432.html">לב</A>
<A HREF="t0433.html">לג</A>
<A HREF="t0434.html">לד</A>
<A HREF="t0435.html">לה</A>
<A HREF="t0436.html">לו</A>
<BR>
 <BR>
<A HREF="http://www.mechon-mamre.org/mp3/t0402.mp3" TARGET="_blank">האזנה לפרק זה</A>
</P>
<HR>

<H1>במדבר פרק ב</H1>

<A NAME="1"> </A>
<P><B>א</B> וַיְדַבֵּר יְהוָה, אֶל-מֹשֶׁה וְאֶל-אַהֲרֹן לֵאמֹר. 
<A NAME="2"> </A>
<B>ב</B> אִישׁ עַל-דִּגְלוֹ בְאֹתֹת לְבֵית אֲבֹתָם, יַחֲנוּ בְּנֵי יִשְׂרָאֵל:  מִנֶּגֶד, סָבִיב לְאֹהֶל-מוֹעֵד יַחֲנוּ. 
<A NAME="3"> </A>
<B>ג</B> וְהַחֹנִים קֵדְמָה מִזְרָחָה, דֶּגֶל מַחֲנֵה יְהוּדָה לְצִבְאֹתָם; וְנָשִׂיא לִבְנֵי יְהוּדָה, נַחְשׁוֹן בֶּן-עַמִּינָדָב. 
<A NAME="4"> </A>
<B>ד</B> וּצְבָאוֹ, וּפְקֻדֵיהֶם--אַרְבָּעָה וְשִׁבְעִים אֶלֶף, וְשֵׁשׁ מֵאוֹת. 
<A NAME="5"> </A>
<B>ה</B> וְהַחֹנִים עָלָיו, מַטֵּה יִשָּׂשכָר; וְנָשִׂיא לִבְנֵי יִשָּׂשכָר, נְתַנְאֵל בֶּן-צוּעָר. 
<A NAME="6"> </A>
<B>ו</B> וּצְבָאוֹ, וּפְקֻדָיו--אַרְבָּעָה וַחֲמִשִּׁים אֶלֶף, וְאַרְבַּע מֵאוֹת. 
<A NAME="7"> </A>
<B>ז</B> מַטֵּה, זְבוּלֻן; וְנָשִׂיא לִבְנֵי זְבוּלֻן, אֱלִיאָב בֶּן-חֵלֹן. 
<A NAME="8"> </A>
<B>ח</B> וּצְבָאוֹ, וּפְקֻדָיו--שִׁבְעָה וַחֲמִשִּׁים אֶלֶף, וְאַרְבַּע מֵאוֹת. 
<A NAME="9"> </A>
<B>ט</B> כָּל-הַפְּקֻדִים לְמַחֲנֵה יְהוּדָה, מְאַת אֶלֶף וּשְׁמֹנִים אֶלֶף וְשֵׁשֶׁת-אֲלָפִים וְאַרְבַּע-מֵאוֹת--לְצִבְאֹתָם; רִאשֹׁנָה, יִסָּעוּ.  {ס} 
<A NAME="10"> </A>
<B>י</B> דֶּגֶל מַחֲנֵה רְאוּבֵן תֵּימָנָה, לְצִבְאֹתָם; וְנָשִׂיא לִבְנֵי רְאוּבֵן, אֱלִיצוּר בֶּן-שְׁדֵיאוּר. 
<A NAME="11"> </A>
<B>יא</B> וּצְבָאוֹ, וּפְקֻדָיו--שִׁשָּׁה וְאַרְבָּעִים אֶלֶף, וַחֲמֵשׁ מֵאוֹת. 
<A NAME="12"> </A>
<B>יב</B> וְהַחוֹנִם עָלָיו, מַטֵּה שִׁמְעוֹן; וְנָשִׂיא לִבְנֵי שִׁמְעוֹן, שְׁלֻמִיאֵל בֶּן-צוּרִישַׁדָּי. 
<A NAME="13"> </A>
<B>יג</B> וּצְבָאוֹ, וּפְקֻדֵיהֶם--תִּשְׁעָה וַחֲמִשִּׁים אֶלֶף, וּשְׁלֹשׁ מֵאוֹת. 
<A NAME="14"> </A>
<B>יד</B> וּמַטֵּה, גָּד; וְנָשִׂיא לִבְנֵי גָד, אֶלְיָסָף בֶּן-רְעוּאֵל. 
<A NAME="15"> </A>
<B>טו</B> וּצְבָאוֹ, וּפְקֻדֵיהֶם--חֲמִשָּׁה וְאַרְבָּעִים אֶלֶף, וְשֵׁשׁ מֵאוֹת וַחֲמִשִּׁים. 
<A NAME="16"> </A>
<B>טז</B> כָּל-הַפְּקֻדִים לְמַחֲנֵה רְאוּבֵן, מְאַת אֶלֶף וְאֶחָד וַחֲמִשִּׁים אֶלֶף וְאַרְבַּע-מֵאוֹת וַחֲמִשִּׁים--לְצִבְאֹתָם; וּשְׁנִיִּם, יִסָּעוּ.  {ס} 
<A NAME="17"> </A>
<B>יז</B> וְנָסַע אֹהֶל-מוֹעֵד מַחֲנֵה הַלְוִיִּם, בְּתוֹךְ הַמַּחֲנֹת; כַּאֲשֶׁר יַחֲנוּ כֵּן יִסָּעוּ, אִישׁ עַל-יָדוֹ לְדִגְלֵיהֶם.  {ס} 
<A NAME="18"> </A>
<B>יח</B> דֶּגֶל מַחֲנֵה אֶפְרַיִם לְצִבְאֹתָם, יָמָּה; וְנָשִׂיא לִבְנֵי אֶפְרַיִם, אֱלִישָׁמָע בֶּן-עַמִּיהוּד. 
<A NAME="19"> </A>
<B>יט</B> וּצְבָאוֹ, וּפְקֻדֵיהֶם--אַרְבָּעִים אֶלֶף, וַחֲמֵשׁ מֵאוֹת. 
<A NAME="20"> </A>
<B>כ</B> וְעָלָיו, מַטֵּה מְנַשֶּׁה; וְנָשִׂיא לִבְנֵי מְנַשֶּׁה, גַּמְלִיאֵל בֶּן-פְּדָהצוּר. 
<A NAME="21"> </A>
<B>כא</B> וּצְבָאוֹ, וּפְקֻדֵיהֶם--שְׁנַיִם וּשְׁלֹשִׁים אֶלֶף, וּמָאתָיִם. 
<A NAME="22"> </A>
<B>כב</B> וּמַטֵּה, בִּנְיָמִן; וְנָשִׂיא לִבְנֵי בִנְיָמִן, אֲבִידָן בֶּן-גִּדְעֹנִי. 
<A NAME="23"> </A>
<B>כג</B> וּצְבָאוֹ, וּפְקֻדֵיהֶם--חֲמִשָּׁה וּשְׁלֹשִׁים אֶלֶף, וְאַרְבַּע מֵאוֹת. 
<A NAME="24"> </A>
<B>כד</B> כָּל-הַפְּקֻדִים לְמַחֲנֵה אֶפְרַיִם, מְאַת אֶלֶף וּשְׁמֹנַת-אֲלָפִים וּמֵאָה--לְצִבְאֹתָם; וּשְׁלִשִׁים, יִסָּעוּ.  {ס} 
<A NAME="25"> </A>
<B>כה</B> דֶּגֶל מַחֲנֵה דָן צָפֹנָה, לְצִבְאֹתָם; וְנָשִׂיא לִבְנֵי דָן, אֲחִיעֶזֶר בֶּן-עַמִּישַׁדָּי. 
<A NAME="26"> </A>
<B>כו</B> וּצְבָאוֹ, וּפְקֻדֵיהֶם--שְׁנַיִם וְשִׁשִּׁים אֶלֶף, וּשְׁבַע מֵאוֹת. 
<A NAME="27"> </A>
<B>כז</B> וְהַחֹנִים עָלָיו, מַטֵּה אָשֵׁר; וְנָשִׂיא לִבְנֵי אָשֵׁר, פַּגְעִיאֵל בֶּן-עָכְרָן. 
<A NAME="28"> </A>
<B>כח</B> וּצְבָאוֹ, וּפְקֻדֵיהֶם--אֶחָד וְאַרְבָּעִים אֶלֶף, וַחֲמֵשׁ מֵאוֹת. 
<A NAME="29"> </A>
<B>כט</B> וּמַטֵּה, נַפְתָּלִי; וְנָשִׂיא לִבְנֵי נַפְתָּלִי, אֲחִירַע בֶּן-עֵינָן. 
<A NAME="30"> </A>
<B>ל</B> וּצְבָאוֹ, וּפְקֻדֵיהֶם--שְׁלֹשָׁה וַחֲמִשִּׁים אֶלֶף, וְאַרְבַּע מֵאוֹת. 
<A NAME="31"> </A>
<B>לא</B> כָּל-הַפְּקֻדִים, לְמַחֲנֵה דָן--מְאַת אֶלֶף וְשִׁבְעָה וַחֲמִשִּׁים אֶלֶף, וְשֵׁשׁ מֵאוֹת; לָאַחֲרֹנָה יִסְעוּ, לְדִגְלֵיהֶם.  {פ}<BR>
<A NAME="32"> </A>
<B>לב</B> אֵלֶּה פְּקוּדֵי בְנֵי-יִשְׂרָאֵל, לְבֵית אֲבֹתָם:  כָּל-פְּקוּדֵי הַמַּחֲנֹת, לְצִבְאֹתָם--שֵׁשׁ-מֵאוֹת אֶלֶף וּשְׁלֹשֶׁת אֲלָפִים, וַחֲמֵשׁ מֵאוֹת וַחֲמִשִּׁים. 
<A NAME="33"> </A>
<B>לג</B> וְהַלְוִיִּם--לֹא הָתְפָּקְדוּ, בְּתוֹךְ בְּנֵי יִשְׂרָאֵל:  כַּאֲשֶׁר צִוָּה יְהוָה, אֶת-מֹשֶׁה. 
<A NAME="34"> </A>
<B>לד</B> וַיַּעֲשׂוּ, בְּנֵי יִשְׂרָאֵל:  כְּכֹל אֲשֶׁר-צִוָּה יְהוָה אֶת-מֹשֶׁה, כֵּן-חָנוּ לְדִגְלֵיהֶם וְכֵן נָסָעוּ--אִישׁ לְמִשְׁפְּחֹתָיו, עַל-בֵּית אֲבֹתָיו.  {פ}</P>

<HR>
<P CLASS=s>
<A HREF="t0.html">תנ"ך</A> -
במדבר - <A HREF="t04.html">הכול</A><BR>פרק
<A HREF="t0401.html">א</A>
ב
<A HREF="t0403.html">ג</A>
<A HREF="t0404.html">ד</A>
<A HREF="t0405.html">ה</A>
<A HREF="t0406.html">ו</A>
<A HREF="t0407.html">ז</A>
<A HREF="t0408.html">ח</A>
<A HREF="t0409.html">ט</A>
<A HREF="t0410.html">י</A>
<A HREF="t0411.html">יא</A>
<A HREF="t0412.html">יב</A>
<A HREF="t0413.html">יג</A>
<A HREF="t0414.html">יד</A>
<A HREF="t0415.html">טו</A>
<A HREF="t0416.html">טז</A>
<A HREF="t0417.html">יז</A>
<A HREF="t0418.html">יח</A>
<A HREF="t0419.html">יט</A>
<A HREF="t0420.html">כ</A>
<A HREF="t0421.html">כא</A>
<A HREF="t0422.html">כב</A>
<A HREF="t0423.html">כג</A>
<A HREF="t0424.html">כד</A>
<A HREF="t0425.html">כה</A>
<A HREF="t0426.html">כו</A>
<A HREF="t0427.html">כז</A>
<A HREF="t0428.html">כח</A>
<A HREF="t0429.html">כט</A>
<A HREF="t0430.html">ל</A>
<A HREF="t0431.html">לא</A>
<A HREF="t0432.html">לב</A>
<A HREF="t0433.html">לג</A>
<A HREF="t0434.html">לד</A>
<A HREF="t0435.html">לה</A>
<A HREF="t0436.html">לו</A>
</P>
<HR>

</BODY></HTML>

<!DOCTYPE html>
<HTML DIR="RTL" LANG="HE">
<HEAD>


<LINK REL="stylesheet" HREF="tr.css" TYPE="text/css">
<TITLE>תנ"ך מנוקד - תהילים פרק יח</TITLE>

</HEAD>
<BODY>
<HR>
<P CLASS=s>
<A HREF="t0.html">תנ"ך</A> -
תהילים - <A HREF="t26.html">הכול</A><BR>פרק
<A HREF="t2601.html">א</A>
<A HREF="t2602.html">ב</A>
<A HREF="t2603.html">ג</A>
<A HREF="t2604.html">ד</A>
<A HREF="t2605.html">ה</A>
<A HREF="t2606.html">ו</A>
<A HREF="t2607.html">ז</A>
<A HREF="t2608.html">ח</A>
<A HREF="t2609.html">ט</A>
<A HREF="t2610.html">י</A>
<A HREF="t2611.html">יא</A>
<A HREF="t2612.html">יב</A>
<A HREF="t2613.html">יג</A>
<A HREF="t2614.html">יד</A>
<A HREF="t2615.html">טו</A>
<A HREF="t2616.html">טז</A>
<A HREF="t2617.html">יז</A>
יח
<A HREF="t2619.html">יט</A>
<A HREF="t2620.html">כ</A>
<A HREF="t2621.html">כא</A>
<A HREF="t2622.html">כב</A>
<A HREF="t2623.html">כג</A>
<A HREF="t2624.html">כד</A>
<A HREF="t2625.html">כה</A>
<A HREF="t2626.html">כו</A>
<A HREF="t2627.html">כז</A>
<A HREF="t2628.html">כח</A>
<A HREF="t2629.html">כט</A>
<A HREF="t2630.html">ל</A>
<A HREF="t2631.html">לא</A>
<A HREF="t2632.html">לב</A>
<A HREF="t2633.html">לג</A>
<A HREF="t2634.html">לד</A>
<A HREF="t2635.html">לה</A>
<A HREF="t2636.html">לו</A>
<A HREF="t2637.html">לז</A>
<A HREF="t2638.html">לח</A>
<A HREF="t2639.html">לט</A>
<A HREF="t2640.html">מ</A>
<A HREF="t2641.html">מא</A>
<A HREF="t2642.html">מב</A>
<A HREF="t2643.html">מג</A>
<A HREF="t2644.html">מד</A>
<A HREF="t2645.html">מה</A>
<A HREF="t2646.html">מו</A>
<A HREF="t2647.html">מז</A>
<A HREF="t2648.html">מח</A>
<A HREF="t2649.html">מט</A>
<A HREF="t2650.html">נ</A>
<A HREF="t2651.html">נא</A>
<A HREF="t2652.html">נב</A>
<A HREF="t2653.html">נג</A>
<A HREF="t2654.html">נד</A>
<A HREF="t2655.html">נה</A>
<A HREF="t2656.html">נו</A>
<A HREF="t2657.html">נז</A>
<A HREF="t2658.html">נח</A>
<A HREF="t2659.html">נט</A>
<A HREF="t2660.html">ס</A>
<A HREF="t2661.html">סא</A>
<A HREF="t2662.html">סב</A>
<A HREF="t2663.html">סג</A>
<A HREF="t2664.html">סד</A>
<A HREF="t2665.html">סה</A>
<A HREF="t2666.html">סו</A>
<A HREF="t2667.html">סז</A>
<A HREF="t2668.html">סח</A>
<A HREF="t2669.html">סט</A>
<A HREF="t2670.html">ע</A>
<A HREF="t2671.html">עא</A>
<A HREF="t2672.html">עב</A>
<A HREF="t2673.html">עג</A>
<A HREF="t2674.html">עד</A>
<A HREF="t2675.html">עה</A>
<A HREF="t2676.html">עו</A>
<A HREF="t2677.html">עז</A>
<A HREF="t2678.html">עח</A>
<A HREF="t2679.html">עט</A>
<A HREF="t2680.html">פ</A>
<A HREF="t2681.html">פא</A>
<A HREF="t2682.html">פב</A>
<A HREF="t2683.html">פג</A>
<A HREF="t2684.html">פד</A>
<A HREF="t2685.html">פה</A>
<A HREF="t2686.html">פו</A>
<A HREF="t2687.html">פז</A>
<A HREF="t2688.html">פח</A>
<A HREF="t2689.html">פט</A>
<A HREF="t2690.html">צ</A>
<A HREF="t2691.html">צא</A>
<A HREF="t2692.html">צב</A>
<A HREF="t2693.html">צג</A>
<A HREF="t2694.html">צד</A>
<A HREF="t2695.html">צה</A>
<A HREF="t2696.html">צו</A>
<A HREF="t2697.html">צז</A>
<A HREF="t2698.html">צח</A>
<A HREF="t2699.html">צט</A>
<A HREF="t26a0.html">ק</A>
<A HREF="t26a1.html">קא</A>
<A HREF="t26a2.html">קב</A>
<A HREF="t26a3.html">קג</A>
<A HREF="t26a4.html">קד</A>
<A HREF="t26a5.html">קה</A>
<A HREF="t26a6.html">קו</A>
<A HREF="t26a7.html">קז</A>
<A HREF="t26a8.html">קח</A>
<A HREF="t26a9.html">קט</A>
<A HREF="t26b0.html">קי</A>
<A HREF="t26b1.html">קיא</A>
<A HREF="t26b2.html">קיב</A>
<A HREF="t26b3.html">קיג</A>
<A HREF="t26b4.html">קיד</A>
<A HREF="t26b5.html">קטו</A>
<A HREF="t26b6.html">קטז</A>
<A HREF="t26b7.html">קיז</A>
<A HREF="t26b8.html">קיח</A>
<A HREF="t26b9.html">קיט</A>
<A HREF="t26c0.html">קכ</A>
<A HREF="t26c1.html">קכא</A>
<A HREF="t26c2.html">קכב</A>
<A HREF="t26c3.html">קכג</A>
<A HREF="t26c4.html">קכד</A>
<A HREF="t26c5.html">קכה</A>
<A HREF="t26c6.html">קכו</A>
<A HREF="t26c7.html">קכז</A>
<A HREF="t26c8.html">קכח</A>
<A HREF="t26c9.html">קכט</A>
<A HREF="t26d0.html">קל</A>
<A HREF="t26d1.html">קלא</A>
<A HREF="t26d2.html">קלב</A>
<A HREF="t26d3.html">קלג</A>
<A HREF="t26d4.html">קלד</A>
<A HREF="t26d5.html">קלה</A>
<A HREF="t26d6.html">קלו</A>
<A HREF="t26d7.html">קלז</A>
<A HREF="t26d8.html">קלח</A>
<A HREF="t26d9.html">קלט</A>
<A HREF="t26e0.html">קמ</A>
<A HREF="t26e1.html">קמא</A>
<A HREF="t26e2.html">קמב</A>
<A HREF="t26e3.html">קמג</A>
<A HREF="t26e4.html">קמד</A>
<A HREF="t26e5.html">קמה</A>
<A HREF="t26e6.html">קמו</A>
<A HREF="t26e7.html">קמז</A>
<A HREF="t26e8.html">קמח</A>
<A HREF="t26e9.html">קמט</A>
<A HREF="t26f0.html">קנ</A>
<BR>
 <BR>
<A HREF="http://www.mechon-mamre.org/mp3/t2618.mp3" TARGET="_blank">האזנה לפרק זה</A>
</P>
<HR>

<H1>תהילים פרק יח</H1>

<A NAME="1"> </A>
<P><B>א</B>  לַמְנַצֵּחַ, לְעֶבֶד יְהוָה--לְדָוִד:<BR>אֲשֶׁר דִּבֶּר, לַיהוָה,    אֶת-דִּבְרֵי, הַשִּׁירָה הַזֹּאת--<BR>בְּיוֹם הִצִּיל-יְהוָה אוֹתוֹ מִכַּף כָּל-אֹיְבָיו,    וּמִיַּד שָׁאוּל.<BR>
<A NAME="2"> </A>
<B>ב</B>  וַיֹּאמַר--    אֶרְחָמְךָ יְהוָה חִזְקִי.<BR>
<A NAME="3"> </A>
<B>ג</B>  יְהוָה, סַלְעִי וּמְצוּדָתִי--    וּמְפַלְטִי:<BR>אֵלִי צוּרִי, אֶחֱסֶה-בּוֹ;    מָגִנִּי וְקֶרֶן-יִשְׁעִי, מִשְׂגַּבִּי.<BR>
<A NAME="4"> </A>
<B>ד</B>  מְהֻלָּל, אֶקְרָא יְהוָה;    וּמִן-אֹיְבַי, אִוָּשֵׁעַ.<BR>
<A NAME="5"> </A>
<B>ה</B>  אֲפָפוּנִי חֶבְלֵי-מָוֶת;    וְנַחֲלֵי בְלִיַּעַל יְבַעֲתוּנִי.<BR>
<A NAME="6"> </A>
<B>ו</B>  חֶבְלֵי שְׁאוֹל סְבָבוּנִי;    קִדְּמוּנִי, מוֹקְשֵׁי מָוֶת.<BR>
<A NAME="7"> </A>
<B>ז</B>  בַּצַּר-לִי, אֶקְרָא יְהוָה--    וְאֶל-אֱלֹהַי אֲשַׁוֵּעַ:<BR>יִשְׁמַע מֵהֵיכָלוֹ קוֹלִי;    וְשַׁוְעָתִי, לְפָנָיו תָּבוֹא בְאָזְנָיו.<BR>
<A NAME="8"> </A>
<B>ח</B>  וַתִּגְעַשׁ וַתִּרְעַשׁ, הָאָרֶץ--    וּמוֹסְדֵי הָרִים יִרְגָּזוּ;<BR>וַיִּתְגָּעֲשׁוּ,    כִּי-חָרָה לוֹ.<BR>
<A NAME="9"> </A>
<B>ט</B>  עָלָה עָשָׁן, בְּאַפּוֹ--    וְאֵשׁ-מִפִּיו תֹּאכֵל;<BR>גֶּחָלִים,    בָּעֲרוּ מִמֶּנּוּ.<BR>
<A NAME="10"> </A>
<B>י</B>  וַיֵּט שָׁמַיִם, וַיֵּרַד;    וַעֲרָפֶל, תַּחַת רַגְלָיו.<BR>
<A NAME="11"> </A>
<B>יא</B>  וַיִּרְכַּב עַל-כְּרוּב, וַיָּעֹף;    וַיֵּדֶא, עַל-כַּנְפֵי-רוּחַ.<BR>
<A NAME="12"> </A>
<B>יב</B>  יָשֶׁת חֹשֶׁךְ, סִתְרוֹ--    סְבִיבוֹתָיו סֻכָּתוֹ;<BR>חֶשְׁכַת-מַיִם,    עָבֵי שְׁחָקִים.<BR>
<A NAME="13"> </A>
<B>יג</B>  מִנֹּגַהּ, נֶגְדּוֹ:    עָבָיו עָבְרוּ--בָּרָד, וְגַחֲלֵי-אֵשׁ.<BR>
<A NAME="14"> </A>
<B>יד</B>  וַיַּרְעֵם בַּשָּׁמַיִם, יְהוָה--וְעֶלְיוֹן, יִתֵּן קֹלוֹ;    בָּרָד, וְגַחֲלֵי-אֵשׁ.<BR>
<A NAME="15"> </A>
<B>טו</B>  וַיִּשְׁלַח חִצָּיו, וַיְפִיצֵם;    וּבְרָקִים רָב, וַיְהֻמֵּם.<BR>
<A NAME="16"> </A>
<B>טז</B>  וַיֵּרָאוּ, אֲפִיקֵי מַיִם,    וַיִּגָּלוּ, מוֹסְדוֹת תֵּבֵל:<BR>מִגַּעֲרָתְךָ יְהוָה--    מִנִּשְׁמַת, רוּחַ אַפֶּךָ.<BR>
<A NAME="17"> </A>
<B>יז</B>  יִשְׁלַח מִמָּרוֹם, יִקָּחֵנִי;    יַמְשֵׁנִי, מִמַּיִם רַבִּים.<BR>
<A NAME="18"> </A>
<B>יח</B>  יַצִּילֵנִי, מֵאֹיְבִי עָז;    וּמִשֹּׂנְאַי, כִּי-אָמְצוּ מִמֶּנִּי.<BR>
<A NAME="19"> </A>
<B>יט</B>  יְקַדְּמוּנִי בְיוֹם-אֵידִי;    וַיְהִי-יְהוָה לְמִשְׁעָן לִי.<BR>
<A NAME="20"> </A>
<B>כ</B>  וַיּוֹצִיאֵנִי לַמֶּרְחָב;    יְחַלְּצֵנִי, כִּי חָפֵץ בִּי.<BR>
<A NAME="21"> </A>
<B>כא</B>  יִגְמְלֵנִי יְהוָה כְּצִדְקִי;    כְּבֹר יָדַי, יָשִׁיב לִי.<BR>
<A NAME="22"> </A>
<B>כב</B>  כִּי-שָׁמַרְתִּי, דַּרְכֵי יְהוָה;    וְלֹא-רָשַׁעְתִּי, מֵאֱלֹהָי.<BR>
<A NAME="23"> </A>
<B>כג</B>  כִּי כָל-מִשְׁפָּטָיו לְנֶגְדִּי;    וְחֻקֹּתָיו, לֹא-אָסִיר מֶנִּי.<BR>
<A NAME="24"> </A>
<B>כד</B>  וָאֱהִי תָמִים עִמּוֹ;    וָאֶשְׁתַּמֵּר, מֵעֲו&zwj;ֹנִי.<BR>
<A NAME="25"> </A>
<B>כה</B>  וַיָּשֶׁב-יְהוָה לִי כְצִדְקִי;    כְּבֹר יָדַי, לְנֶגֶד עֵינָיו.<BR>
<A NAME="26"> </A>
<B>כו</B>  עִם-חָסִיד תִּתְחַסָּד;    עִם-גְּבַר תָּמִים, תִּתַּמָּם.<BR>
<A NAME="27"> </A>
<B>כז</B>  עִם-נָבָר תִּתְבָּרָר;    וְעִם-עִקֵּשׁ, תִּתְפַּתָּל.<BR>
<A NAME="28"> </A>
<B>כח</B>  כִּי-אַתָּה, עַם-עָנִי תוֹשִׁיעַ;    וְעֵינַיִם רָמוֹת תַּשְׁפִּיל.<BR>
<A NAME="29"> </A>
<B>כט</B>  כִּי-אַתָּה, תָּאִיר נֵרִי;    יְהוָה אֱלֹהַי, יַגִּיהַּ חָשְׁכִּי.<BR>
<A NAME="30"> </A>
<B>ל</B>  כִּי-בְךָ, אָרֻץ גְּדוּד;    וּבֵאלֹהַי, אֲדַלֶּג-שׁוּר.<BR>
<A NAME="31"> </A>
<B>לא</B>  הָאֵל,    תָּמִים דַּרְכּוֹ:<BR>אִמְרַת-יְהוָה צְרוּפָה;    מָגֵן הוּא, לְכֹל הַחֹסִים בּוֹ.<BR>
<A NAME="32"> </A>
<B>לב</B>  כִּי מִי אֱלוֹהַּ, מִבַּלְעֲדֵי יְהוָה;    וּמִי צוּר, זוּלָתִי אֱלֹהֵינוּ.<BR>
<A NAME="33"> </A>
<B>לג</B>  הָאֵל, הַמְאַזְּרֵנִי חָיִל;    וַיִּתֵּן תָּמִים דַּרְכִּי.<BR>
<A NAME="34"> </A>
<B>לד</B>  מְשַׁוֶּה רַגְלַי, כָּאַיָּלוֹת;    וְעַל בָּמֹתַי, יַעֲמִידֵנִי.<BR>
<A NAME="35"> </A>
<B>לה</B>  מְלַמֵּד יָדַי, לַמִּלְחָמָה;    וְנִחֲתָה קֶשֶׁת-נְחוּשָׁה, זְרוֹעֹתָי.<BR>
<A NAME="36"> </A>
<B>לו</B>  וַתִּתֶּן-לִי, מָגֵן יִשְׁעֶךָ:    וִימִינְךָ תִסְעָדֵנִי; וְעַנְוַתְךָ תַרְבֵּנִי.<BR>
<A NAME="37"> </A>
<B>לז</B>  תַּרְחִיב צַעֲדִי תַחְתָּי;    וְלֹא מָעֲדוּ, קַרְסֻלָּי.<BR>
<A NAME="38"> </A>
<B>לח</B>  אֶרְדּוֹף אוֹיְבַי, וְאַשִּׂיגֵם;    וְלֹא-אָשׁוּב, עַד-כַּלּוֹתָם.<BR>
<A NAME="39"> </A>
<B>לט</B>  אֶמְחָצֵם, וְלֹא-יֻכְלוּ קוּם;    יִפְּלוּ, תַּחַת רַגְלָי.<BR>
<A NAME="40"> </A>
<B>מ</B>  וַתְּאַזְּרֵנִי חַיִל, לַמִּלְחָמָה;    תַּכְרִיעַ קָמַי תַּחְתָּי.<BR>
<A NAME="41"> </A>
<B>מא</B>  וְאֹיְבַי, נָתַתָּה לִּי עֹרֶף;    וּמְשַׂנְאַי, אַצְמִיתֵם.<BR>
<A NAME="42"> </A>
<B>מב</B>  יְשַׁוְּעוּ וְאֵין-מוֹשִׁיעַ;    עַל-יְהוָה, וְלֹא עָנָם.<BR>
<A NAME="43"> </A>
<B>מג</B>  וְאֶשְׁחָקֵם, כְּעָפָר עַל-פְּנֵי-רוּחַ;    כְּטִיט חוּצוֹת אֲרִיקֵם.<BR>
<A NAME="44"> </A>
<B>מד</B>  תְּפַלְּטֵנִי, מֵרִיבֵי-עָם:    תְּשִׂימֵנִי, לְרֹאשׁ גּוֹיִם; עַם לֹא-יָדַעְתִּי יַעַבְדוּנִי.<BR>
<A NAME="45"> </A>
<B>מה</B>  לְשֵׁמַע אֹזֶן, יִשָּׁמְעוּ לִי;    בְּנֵי-נֵכָר, יְכַחֲשׁוּ-לִי.<BR>
<A NAME="46"> </A>
<B>מו</B>  בְּנֵי-נֵכָר יִבֹּלוּ;    וְיַחְרְגוּ, מִמִּסְגְּרוֹתֵיהֶם.<BR>
<A NAME="47"> </A>
<B>מז</B>  חַי-יְהוָה, וּבָרוּךְ צוּרִי;    וְיָרוּם, אֱלוֹהֵי יִשְׁעִי.<BR>
<A NAME="48"> </A>
<B>מח</B>  הָאֵל--הַנּוֹתֵן נְקָמוֹת לִי;    וַיַּדְבֵּר עַמִּים תַּחְתָּי.<BR>
<A NAME="49"> </A>
<B>מט</B>  מְפַלְּטִי, מֵאֹיְבָי:    אַף מִן-קָמַי, תְּרוֹמְמֵנִי; מֵאִישׁ חָמָס, תַּצִּילֵנִי.<BR>
<A NAME="50"> </A>
<B>נ</B>  עַל-כֵּן, אוֹדְךָ בַגּוֹיִם יְהוָה;    וּלְשִׁמְךָ אֲזַמֵּרָה.<BR>
<A NAME="51"> </A>
<B>נא</B>  מַגְדִּל,    יְשׁוּעוֹת מַלְכּוֹ:<BR>וְעֹשֶׂה חֶסֶד, לִמְשִׁיחוֹ--לְדָוִד וּלְזַרְעוֹ;    עַד-עוֹלָם.</P>

<HR>
<P CLASS=s>
<A HREF="t0.html">תנ"ך</A> -
תהילים - <A HREF="t26.html">הכול</A><BR>פרק
<A HREF="t2601.html">א</A>
<A HREF="t2602.html">ב</A>
<A HREF="t2603.html">ג</A>
<A HREF="t2604.html">ד</A>
<A HREF="t2605.html">ה</A>
<A HREF="t2606.html">ו</A>
<A HREF="t2607.html">ז</A>
<A HREF="t2608.html">ח</A>
<A HREF="t2609.html">ט</A>
<A HREF="t2610.html">י</A>
<A HREF="t2611.html">יא</A>
<A HREF="t2612.html">יב</A>
<A HREF="t2613.html">יג</A>
<A HREF="t2614.html">יד</A>
<A HREF="t2615.html">טו</A>
<A HREF="t2616.html">טז</A>
<A HREF="t2617.html">יז</A>
יח
<A HREF="t2619.html">יט</A>
<A HREF="t2620.html">כ</A>
<A HREF="t2621.html">כא</A>
<A HREF="t2622.html">כב</A>
<A HREF="t2623.html">כג</A>
<A HREF="t2624.html">כד</A>
<A HREF="t2625.html">כה</A>
<A HREF="t2626.html">כו</A>
<A HREF="t2627.html">כז</A>
<A HREF="t2628.html">כח</A>
<A HREF="t2629.html">כט</A>
<A HREF="t2630.html">ל</A>
<A HREF="t2631.html">לא</A>
<A HREF="t2632.html">לב</A>
<A HREF="t2633.html">לג</A>
<A HREF="t2634.html">לד</A>
<A HREF="t2635.html">לה</A>
<A HREF="t2636.html">לו</A>
<A HREF="t2637.html">לז</A>
<A HREF="t2638.html">לח</A>
<A HREF="t2639.html">לט</A>
<A HREF="t2640.html">מ</A>
<A HREF="t2641.html">מא</A>
<A HREF="t2642.html">מב</A>
<A HREF="t2643.html">מג</A>
<A HREF="t2644.html">מד</A>
<A HREF="t2645.html">מה</A>
<A HREF="t2646.html">מו</A>
<A HREF="t2647.html">מז</A>
<A HREF="t2648.html">מח</A>
<A HREF="t2649.html">מט</A>
<A HREF="t2650.html">נ</A>
<A HREF="t2651.html">נא</A>
<A HREF="t2652.html">נב</A>
<A HREF="t2653.html">נג</A>
<A HREF="t2654.html">נד</A>
<A HREF="t2655.html">נה</A>
<A HREF="t2656.html">נו</A>
<A HREF="t2657.html">נז</A>
<A HREF="t2658.html">נח</A>
<A HREF="t2659.html">נט</A>
<A HREF="t2660.html">ס</A>
<A HREF="t2661.html">סא</A>
<A HREF="t2662.html">סב</A>
<A HREF="t2663.html">סג</A>
<A HREF="t2664.html">סד</A>
<A HREF="t2665.html">סה</A>
<A HREF="t2666.html">סו</A>
<A HREF="t2667.html">סז</A>
<A HREF="t2668.html">סח</A>
<A HREF="t2669.html">סט</A>
<A HREF="t2670.html">ע</A>
<A HREF="t2671.html">עא</A>
<A HREF="t2672.html">עב</A>
<A HREF="t2673.html">עג</A>
<A HREF="t2674.html">עד</A>
<A HREF="t2675.html">עה</A>
<A HREF="t2676.html">עו</A>
<A HREF="t2677.html">עז</A>
<A HREF="t2678.html">עח</A>
<A HREF="t2679.html">עט</A>
<A HREF="t2680.html">פ</A>
<A HREF="t2681.html">פא</A>
<A HREF="t2682.html">פב</A>
<A HREF="t2683.html">פג</A>
<A HREF="t2684.html">פד</A>
<A HREF="t2685.html">פה</A>
<A HREF="t2686.html">פו</A>
<A HREF="t2687.html">פז</A>
<A HREF="t2688.html">פח</A>
<A HREF="t2689.html">פט</A>
<A HREF="t2690.html">צ</A>
<A HREF="t2691.html">צא</A>
<A HREF="t2692.html">צב</A>
<A HREF="t2693.html">צג</A>
<A HREF="t2694.html">צד</A>
<A HREF="t2695.html">צה</A>
<A HREF="t2696.html">צו</A>
<A HREF="t2697.html">צז</A>
<A HREF="t2698.html">צח</A>
<A HREF="t2699.html">צט</A>
<A HREF="t26a0.html">ק</A>
<A HREF="t26a1.html">קא</A>
<A HREF="t26a2.html">קב</A>
<A HREF="t26a3.html">קג</A>
<A HREF="t26a4.html">קד</A>
<A HREF="t26a5.html">קה</A>
<A HREF="t26a6.html">קו</A>
<A HREF="t26a7.html">קז</A>
<A HREF="t26a8.html">קח</A>
<A HREF="t26a9.html">קט</A>
<A HREF="t26b0.html">קי</A>
<A HREF="t26b1.html">קיא</A>
<A HREF="t26b2.html">קיב</A>
<A HREF="t26b3.html">קיג</A>
<A HREF="t26b4.html">קיד</A>
<A HREF="t26b5.html">קטו</A>
<A HREF="t26b6.html">קטז</A>
<A HREF="t26b7.html">קיז</A>
<A HREF="t26b8.html">קיח</A>
<A HREF="t26b9.html">קיט</A>
<A HREF="t26c0.html">קכ</A>
<A HREF="t26c1.html">קכא</A>
<A HREF="t26c2.html">קכב</A>
<A HREF="t26c3.html">קכג</A>
<A HREF="t26c4.html">קכד</A>
<A HREF="t26c5.html">קכה</A>
<A HREF="t26c6.html">קכו</A>
<A HREF="t26c7.html">קכז</A>
<A HREF="t26c8.html">קכח</A>
<A HREF="t26c9.html">קכט</A>
<A HREF="t26d0.html">קל</A>
<A HREF="t26d1.html">קלא</A>
<A HREF="t26d2.html">קלב</A>
<A HREF="t26d3.html">קלג</A>
<A HREF="t26d4.html">קלד</A>
<A HREF="t26d5.html">קלה</A>
<A HREF="t26d6.html">קלו</A>
<A HREF="t26d7.html">קלז</A>
<A HREF="t26d8.html">קלח</A>
<A HREF="t26d9.html">קלט</A>
<A HREF="t26e0.html">קמ</A>
<A HREF="t26e1.html">קמא</A>
<A HREF="t26e2.html">קמב</A>
<A HREF="t26e3.html">קמג</A>
<A HREF="t26e4.html">קמד</A>
<A HREF="t26e5.html">קמה</A>
<A HREF="t26e6.html">קמו</A>
<A HREF="t26e7.html">קמז</A>
<A HREF="t26e8.html">קמח</A>
<A HREF="t26e9.html">קמט</A>
<A HREF="t26f0.html">קנ</A>
</P>
<HR>

</BODY></HTML>

<!DOCTYPE html>
<HTML DIR="RTL" LANG="HE">
<HEAD>


<LINK REL="stylesheet" HREF="t.css" TYPE="text/css">
<TITLE>תנ"ך מנוקד - דברים פרק לד</TITLE>

</HEAD>
<BODY>
<HR>
<P CLASS=s>
<A HREF="t0.html">תנ"ך</A> -
דברים - <A HREF="t05.html">הכול</A><BR>פרק
<A HREF="t0501.html">א</A>
<A HREF="t0502.html">ב</A>
<A HREF="t0503.html">ג</A>
<A HREF="t0504.html">ד</A>
<A HREF="t0505.html">ה</A>
<A HREF="t0506.html">ו</A>
<A HREF="t0507.html">ז</A>
<A HREF="t0508.html">ח</A>
<A HREF="t0509.html">ט</A>
<A HREF="t0510.html">י</A>
<A HREF="t0511.html">יא</A>
<A HREF="t0512.html">יב</A>
<A HREF="t0513.html">יג</A>
<A HREF="t0514.html">יד</A>
<A HREF="t0515.html">טו</A>
<A HREF="t0516.html">טז</A>
<A HREF="t0517.html">יז</A>
<A HREF="t0518.html">יח</A>
<A HREF="t0519.html">יט</A>
<A HREF="t0520.html">כ</A>
<A HREF="t0521.html">כא</A>
<A HREF="t0522.html">כב</A>
<A HREF="t0523.html">כג</A>
<A HREF="t0524.html">כד</A>
<A HREF="t0525.html">כה</A>
<A HREF="t0526.html">כו</A>
<A HREF="t0527.html">כז</A>
<A HREF="t0528.html">כח</A>
<A HREF="t0529.html">כט</A>
<A HREF="t0530.html">ל</A>
<A HREF="t0531.html">לא</A>
<A HREF="t0532.html">לב</A>
<A HREF="t0533.html">לג</A>
לד
<BR>
 <BR>
<A HREF="http://www.mechon-mamre.org/mp3/t0534.mp3" TARGET="_blank">האזנה לפרק זה</A>
</P>
<HR>

<H1>דברים פרק לד</H1>

<A NAME="1"> </A>
<P><B>א</B> וַיַּעַל מֹשֶׁה מֵעַרְבֹת מוֹאָב, אֶל-הַר נְבוֹ, רֹאשׁ הַפִּסְגָּה, אֲשֶׁר עַל-פְּנֵי יְרֵחוֹ; וַיַּרְאֵהוּ יְהוָה אֶת-כָּל-הָאָרֶץ אֶת-הַגִּלְעָד, עַד-דָּן. 
<A NAME="2"> </A>
<B>ב</B> וְאֵת, כָּל-נַפְתָּלִי, וְאֶת-אֶרֶץ אֶפְרַיִם, וּמְנַשֶּׁה; וְאֵת כָּל-אֶרֶץ יְהוּדָה, עַד הַיָּם הָאַחֲרוֹן. 
<A NAME="3"> </A>
<B>ג</B> וְאֶת-הַנֶּגֶב, וְאֶת-הַכִּכָּר בִּקְעַת יְרֵחוֹ עִיר הַתְּמָרִים--עַד-צֹעַר. 
<A NAME="4"> </A>
<B>ד</B> וַיֹּאמֶר יְהוָה אֵלָיו, זֹאת הָאָרֶץ אֲשֶׁר נִשְׁבַּעְתִּי לְאַבְרָהָם לְיִצְחָק וּלְיַעֲקֹב לֵאמֹר, לְזַרְעֲךָ, אֶתְּנֶנָּה; הֶרְאִיתִיךָ בְעֵינֶיךָ, וְשָׁמָּה לֹא תַעֲבֹר. 
<A NAME="5"> </A>
<B>ה</B> וַיָּמָת שָׁם מֹשֶׁה עֶבֶד-יְהוָה, בְּאֶרֶץ מוֹאָב--עַל-פִּי יְהוָה. 
<A NAME="6"> </A>
<B>ו</B> וַיִּקְבֹּר אֹתוֹ בַגַּי בְּאֶרֶץ מוֹאָב, מוּל בֵּית פְּעוֹר; וְלֹא-יָדַע אִישׁ אֶת-קְבֻרָתוֹ, עַד הַיּוֹם הַזֶּה. 
<A NAME="7"> </A>
<B>ז</B> וּמֹשֶׁה, בֶּן-מֵאָה וְעֶשְׂרִים שָׁנָה--בְּמֹתוֹ; לֹא-כָהֲתָה עֵינוֹ, וְלֹא-נָס לֵחֹה. 
<A NAME="8"> </A>
<B>ח</B> וַיִּבְכּוּ בְנֵי יִשְׂרָאֵל אֶת-מֹשֶׁה בְּעַרְבֹת מוֹאָב, שְׁלֹשִׁים יוֹם; וַיִּתְּמוּ, יְמֵי בְכִי אֵבֶל מֹשֶׁה. 
<A NAME="9"> </A>
<B>ט</B> וִיהוֹשֻׁעַ בִּן-נוּן, מָלֵא רוּחַ חָכְמָה--כִּי-סָמַךְ מֹשֶׁה אֶת-יָדָיו, עָלָיו; וַיִּשְׁמְעוּ אֵלָיו בְּנֵי-יִשְׂרָאֵל וַיַּעֲשׂוּ, כַּאֲשֶׁר צִוָּה יְהוָה אֶת-מֹשֶׁה. 
<A NAME="10"> </A>
<B>י</B> וְלֹא-קָם נָבִיא עוֹד בְּיִשְׂרָאֵל, כְּמֹשֶׁה, אֲשֶׁר יְדָעוֹ יְהוָה, פָּנִים אֶל-פָּנִים. 
<A NAME="11"> </A>
<B>יא</B> לְכָל-הָאֹתֹת וְהַמּוֹפְתִים, אֲשֶׁר שְׁלָחוֹ יְהוָה, לַעֲשׂוֹת, בְּאֶרֶץ מִצְרָיִם--לְפַרְעֹה וּלְכָל-עֲבָדָיו, וּלְכָל-אַרְצוֹ. 
<A NAME="12"> </A>
<B>יב</B> וּלְכֹל הַיָּד הַחֲזָקָה, וּלְכֹל הַמּוֹרָא הַגָּדוֹל, אֲשֶׁר עָשָׂה מֹשֶׁה, לְעֵינֵי כָּל-יִשְׂרָאֵל.  {ש}</P>

<HR>
<P CLASS=s>
<A HREF="t0.html">תנ"ך</A> -
דברים - <A HREF="t05.html">הכול</A><BR>פרק
<A HREF="t0501.html">א</A>
<A HREF="t0502.html">ב</A>
<A HREF="t0503.html">ג</A>
<A HREF="t0504.html">ד</A>
<A HREF="t0505.html">ה</A>
<A HREF="t0506.html">ו</A>
<A HREF="t0507.html">ז</A>
<A HREF="t0508.html">ח</A>
<A HREF="t0509.html">ט</A>
<A HREF="t0510.html">י</A>
<A HREF="t0511.html">יא</A>
<A HREF="t0512.html">יב</A>
<A HREF="t0513.html">יג</A>
<A HREF="t0514.html">יד</A>
<A HREF="t0515.html">טו</A>
<A HREF="t0516.html">טז</A>
<A HREF="t0517.html">יז</A>
<A HREF="t0518.html">יח</A>
<A HREF="t0519.html">יט</A>
<A HREF="t0520.html">כ</A>
<A HREF="t0521.html">כא</A>
<A HREF="t0522.html">כב</A>
<A HREF="t0523.html">כג</A>
<A HREF="t0524.html">כד</A>
<A HREF="t0525.html">כה</A>
<A HREF="t0526.html">כו</A>
<A HREF="t0527.html">כז</A>
<A HREF="t0528.html">כח</A>
<A HREF="t0529.html">כט</A>
<A HREF="t0530.html">ל</A>
<A HREF="t0531.html">לא</A>
<A HREF="t0532.html">לב</A>
<A HREF="t0533.html">לג</A>
לד
</P>
<HR>

</BODY></HTML>

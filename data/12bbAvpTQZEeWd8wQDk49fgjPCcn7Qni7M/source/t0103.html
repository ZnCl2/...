<!DOCTYPE html>
<HTML DIR="RTL" LANG="HE">
<HEAD>


<LINK REL="stylesheet" HREF="t.css" TYPE="text/css">
<TITLE>תנ"ך מנוקד - בראשית פרק ג</TITLE>

</HEAD>
<BODY>
<HR>
<P CLASS=s>
<A HREF="t0.html">תנ"ך</A> -
בראשית - <A HREF="t01.html">הכול</A><BR>פרק
<A HREF="t0101.html">א</A>
<A HREF="t0102.html">ב</A>
ג
<A HREF="t0104.html">ד</A>
<A HREF="t0105.html">ה</A>
<A HREF="t0106.html">ו</A>
<A HREF="t0107.html">ז</A>
<A HREF="t0108.html">ח</A>
<A HREF="t0109.html">ט</A>
<A HREF="t0110.html">י</A>
<A HREF="t0111.html">יא</A>
<A HREF="t0112.html">יב</A>
<A HREF="t0113.html">יג</A>
<A HREF="t0114.html">יד</A>
<A HREF="t0115.html">טו</A>
<A HREF="t0116.html">טז</A>
<A HREF="t0117.html">יז</A>
<A HREF="t0118.html">יח</A>
<A HREF="t0119.html">יט</A>
<A HREF="t0120.html">כ</A>
<A HREF="t0121.html">כא</A>
<A HREF="t0122.html">כב</A>
<A HREF="t0123.html">כג</A>
<A HREF="t0124.html">כד</A>
<A HREF="t0125.html">כה</A>
<A HREF="t0126.html">כו</A>
<A HREF="t0127.html">כז</A>
<A HREF="t0128.html">כח</A>
<A HREF="t0129.html">כט</A>
<A HREF="t0130.html">ל</A>
<A HREF="t0131.html">לא</A>
<A HREF="t0132.html">לב</A>
<A HREF="t0133.html">לג</A>
<A HREF="t0134.html">לד</A>
<A HREF="t0135.html">לה</A>
<A HREF="t0136.html">לו</A>
<A HREF="t0137.html">לז</A>
<A HREF="t0138.html">לח</A>
<A HREF="t0139.html">לט</A>
<A HREF="t0140.html">מ</A>
<A HREF="t0141.html">מא</A>
<A HREF="t0142.html">מב</A>
<A HREF="t0143.html">מג</A>
<A HREF="t0144.html">מד</A>
<A HREF="t0145.html">מה</A>
<A HREF="t0146.html">מו</A>
<A HREF="t0147.html">מז</A>
<A HREF="t0148.html">מח</A>
<A HREF="t0149.html">מט</A>
<A HREF="t0150.html">נ</A>
<BR>
 <BR>
<A HREF="http://www.mechon-mamre.org/mp3/t0103.mp3" TARGET="_blank">האזנה לפרק זה</A>
</P>
<HR>

<H1>בראשית פרק ג</H1>

<A NAME="1"> </A>
<P><B>א</B> וְהַנָּחָשׁ, הָיָה עָרוּם, מִכֹּל חַיַּת הַשָּׂדֶה, אֲשֶׁר עָשָׂה יְהוָה אֱלֹהִים; וַיֹּאמֶר, אֶל-הָאִשָּׁה, אַף כִּי-אָמַר אֱלֹהִים, לֹא תֹאכְלוּ מִכֹּל עֵץ הַגָּן. 
<A NAME="2"> </A>
<B>ב</B> וַתֹּאמֶר הָאִשָּׁה, אֶל-הַנָּחָשׁ:  מִפְּרִי עֵץ-הַגָּן, נֹאכֵל. 
<A NAME="3"> </A>
<B>ג</B> וּמִפְּרִי הָעֵץ, אֲשֶׁר בְּתוֹךְ-הַגָּן--אָמַר אֱלֹהִים לֹא תֹאכְלוּ מִמֶּנּוּ, וְלֹא תִגְּעוּ בּוֹ:  פֶּן-תְּמֻתוּן. 
<A NAME="4"> </A>
<B>ד</B> וַיֹּאמֶר הַנָּחָשׁ, אֶל-הָאִשָּׁה:  לֹא-מוֹת, תְּמֻתוּן. 
<A NAME="5"> </A>
<B>ה</B> כִּי, יֹדֵעַ אֱלֹהִים, כִּי בְּיוֹם אֲכָלְכֶם מִמֶּנּוּ, וְנִפְקְחוּ עֵינֵיכֶם; וִהְיִיתֶם, כֵּאלֹהִים, יֹדְעֵי, טוֹב וָרָע. 
<A NAME="6"> </A>
<B>ו</B> וַתֵּרֶא הָאִשָּׁה כִּי טוֹב הָעֵץ לְמַאֲכָל וְכִי תַאֲוָה-הוּא לָעֵינַיִם, וְנֶחְמָד הָעֵץ לְהַשְׂכִּיל, וַתִּקַּח מִפִּרְיוֹ, וַתֹּאכַל; וַתִּתֵּן גַּם-לְאִישָׁהּ עִמָּהּ, וַיֹּאכַל. 
<A NAME="7"> </A>
<B>ז</B> וַתִּפָּקַחְנָה, עֵינֵי שְׁנֵיהֶם, וַיֵּדְעוּ, כִּי עֵירֻמִּם הֵם; וַיִּתְפְּרוּ עֲלֵה תְאֵנָה, וַיַּעֲשׂוּ לָהֶם חֲגֹרֹת. 
<A NAME="8"> </A>
<B>ח</B> וַיִּשְׁמְעוּ אֶת-קוֹל יְהוָה אֱלֹהִים, מִתְהַלֵּךְ בַּגָּן--לְרוּחַ הַיּוֹם; וַיִּתְחַבֵּא הָאָדָם וְאִשְׁתּוֹ, מִפְּנֵי יְהוָה אֱלֹהִים, בְּתוֹךְ, עֵץ הַגָּן. 
<A NAME="9"> </A>
<B>ט</B> וַיִּקְרָא יְהוָה אֱלֹהִים, אֶל-הָאָדָם; וַיֹּאמֶר לוֹ, אַיֶּכָּה. 
<A NAME="10"> </A>
<B>י</B> וַיֹּאמֶר, אֶת-קֹלְךָ שָׁמַעְתִּי בַּגָּן; וָאִירָא כִּי-עֵירֹם אָנֹכִי, וָאֵחָבֵא. 
<A NAME="11"> </A>
<B>יא</B> וַיֹּאמֶר--מִי הִגִּיד לְךָ, כִּי עֵירֹם אָתָּה; הֲמִן-הָעֵץ, אֲשֶׁר צִוִּיתִיךָ לְבִלְתִּי אֲכָל-מִמֶּנּוּ--אָכָלְתָּ. 
<A NAME="12"> </A>
<B>יב</B> וַיֹּאמֶר, הָאָדָם:  הָאִשָּׁה אֲשֶׁר נָתַתָּה עִמָּדִי, הִוא נָתְנָה-לִּי מִן-הָעֵץ וָאֹכֵל. 
<A NAME="13"> </A>
<B>יג</B> וַיֹּאמֶר יְהוָה אֱלֹהִים לָאִשָּׁה, מַה-זֹּאת עָשִׂית; וַתֹּאמֶר, הָאִשָּׁה, הַנָּחָשׁ הִשִּׁיאַנִי, וָאֹכֵל. 
<A NAME="14"> </A>
<B>יד</B> וַיֹּאמֶר יְהוָה אֱלֹהִים אֶל-הַנָּחָשׁ, כִּי עָשִׂיתָ זֹּאת, אָרוּר אַתָּה מִכָּל-הַבְּהֵמָה, וּמִכֹּל חַיַּת הַשָּׂדֶה; עַל-גְּחֹנְךָ תֵלֵךְ, וְעָפָר תֹּאכַל כָּל-יְמֵי חַיֶּיךָ. 
<A NAME="15"> </A>
<B>טו</B> וְאֵיבָה אָשִׁית, בֵּינְךָ וּבֵין הָאִשָּׁה, וּבֵין זַרְעֲךָ, וּבֵין זַרְעָהּ:  הוּא יְשׁוּפְךָ רֹאשׁ, וְאַתָּה תְּשׁוּפֶנּוּ עָקֵב.  {ס} 
<A NAME="16"> </A>
<B>טז</B> אֶל-הָאִשָּׁה אָמַר, הַרְבָּה אַרְבֶּה עִצְּבוֹנֵךְ וְהֵרֹנֵךְ--בְּעֶצֶב, תֵּלְדִי בָנִים; וְאֶל-אִישֵׁךְ, תְּשׁוּקָתֵךְ, וְהוּא, יִמְשָׁל-בָּךְ.  {ס} 
<A NAME="17"> </A>
<B>יז</B> וּלְאָדָם אָמַר, כִּי-שָׁמַעְתָּ לְקוֹל אִשְׁתֶּךָ, וַתֹּאכַל מִן-הָעֵץ, אֲשֶׁר צִוִּיתִיךָ לֵאמֹר לֹא תֹאכַל מִמֶּנּוּ--אֲרוּרָה הָאֲדָמָה, בַּעֲבוּרֶךָ, בְּעִצָּבוֹן תֹּאכְלֶנָּה, כֹּל יְמֵי חַיֶּיךָ. 
<A NAME="18"> </A>
<B>יח</B> וְקוֹץ וְדַרְדַּר, תַּצְמִיחַ לָךְ; וְאָכַלְתָּ, אֶת-עֵשֶׂב הַשָּׂדֶה. 
<A NAME="19"> </A>
<B>יט</B> בְּזֵעַת אַפֶּיךָ, תֹּאכַל לֶחֶם, עַד שׁוּבְךָ אֶל-הָאֲדָמָה, כִּי מִמֶּנָּה לֻקָּחְתָּ:  כִּי-עָפָר אַתָּה, וְאֶל-עָפָר תָּשׁוּב. 
<A NAME="20"> </A>
<B>כ</B> וַיִּקְרָא הָאָדָם שֵׁם אִשְׁתּוֹ, חַוָּה:  כִּי הִוא הָיְתָה, אֵם כָּל-חָי. 
<A NAME="21"> </A>
<B>כא</B> וַיַּעַשׂ יְהוָה אֱלֹהִים לְאָדָם וּלְאִשְׁתּוֹ, כָּתְנוֹת עוֹר--וַיַּלְבִּשֵׁם.  {פ}<BR>
<A NAME="22"> </A>
<B>כב</B> וַיֹּאמֶר יְהוָה אֱלֹהִים, הֵן הָאָדָם הָיָה כְּאַחַד מִמֶּנּוּ, לָדַעַת, טוֹב וָרָע; וְעַתָּה פֶּן-יִשְׁלַח יָדוֹ, וְלָקַח גַּם מֵעֵץ הַחַיִּים, וְאָכַל, וָחַי לְעֹלָם. 
<A NAME="23"> </A>
<B>כג</B> וַיְשַׁלְּחֵהוּ יְהוָה אֱלֹהִים, מִגַּן-עֵדֶן--לַעֲבֹד, אֶת-הָאֲדָמָה, אֲשֶׁר לֻקַּח, מִשָּׁם. 
<A NAME="24"> </A>
<B>כד</B> וַיְגָרֶשׁ, אֶת-הָאָדָם; וַיַּשְׁכֵּן מִקֶּדֶם לְגַן-עֵדֶן אֶת-הַכְּרֻבִים, וְאֵת לַהַט הַחֶרֶב הַמִּתְהַפֶּכֶת, לִשְׁמֹר, אֶת-דֶּרֶךְ עֵץ הַחַיִּים.  {ס}</P>

<HR>
<P CLASS=s>
<A HREF="t0.html">תנ"ך</A> -
בראשית - <A HREF="t01.html">הכול</A><BR>פרק
<A HREF="t0101.html">א</A>
<A HREF="t0102.html">ב</A>
ג
<A HREF="t0104.html">ד</A>
<A HREF="t0105.html">ה</A>
<A HREF="t0106.html">ו</A>
<A HREF="t0107.html">ז</A>
<A HREF="t0108.html">ח</A>
<A HREF="t0109.html">ט</A>
<A HREF="t0110.html">י</A>
<A HREF="t0111.html">יא</A>
<A HREF="t0112.html">יב</A>
<A HREF="t0113.html">יג</A>
<A HREF="t0114.html">יד</A>
<A HREF="t0115.html">טו</A>
<A HREF="t0116.html">טז</A>
<A HREF="t0117.html">יז</A>
<A HREF="t0118.html">יח</A>
<A HREF="t0119.html">יט</A>
<A HREF="t0120.html">כ</A>
<A HREF="t0121.html">כא</A>
<A HREF="t0122.html">כב</A>
<A HREF="t0123.html">כג</A>
<A HREF="t0124.html">כד</A>
<A HREF="t0125.html">כה</A>
<A HREF="t0126.html">כו</A>
<A HREF="t0127.html">כז</A>
<A HREF="t0128.html">כח</A>
<A HREF="t0129.html">כט</A>
<A HREF="t0130.html">ל</A>
<A HREF="t0131.html">לא</A>
<A HREF="t0132.html">לב</A>
<A HREF="t0133.html">לג</A>
<A HREF="t0134.html">לד</A>
<A HREF="t0135.html">לה</A>
<A HREF="t0136.html">לו</A>
<A HREF="t0137.html">לז</A>
<A HREF="t0138.html">לח</A>
<A HREF="t0139.html">לט</A>
<A HREF="t0140.html">מ</A>
<A HREF="t0141.html">מא</A>
<A HREF="t0142.html">מב</A>
<A HREF="t0143.html">מג</A>
<A HREF="t0144.html">מד</A>
<A HREF="t0145.html">מה</A>
<A HREF="t0146.html">מו</A>
<A HREF="t0147.html">מז</A>
<A HREF="t0148.html">מח</A>
<A HREF="t0149.html">מט</A>
<A HREF="t0150.html">נ</A>
</P>
<HR>

</BODY></HTML>

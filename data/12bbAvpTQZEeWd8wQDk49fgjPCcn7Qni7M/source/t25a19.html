<!DOCTYPE html>
<HTML DIR="RTL" LANG="HE">
<HEAD>


<LINK REL="stylesheet" HREF="t.css" TYPE="text/css">
<TITLE>תנ"ך מנוקד - דברי הימים א פרק יט</TITLE>

</HEAD>
<BODY>
<HR>
<P CLASS=s>
<A HREF="t0.html">תנ"ך</A> -
דברי הימים - <A HREF="t25.html">הכול</A><BR>דברי הימים א פרק
<A HREF="t25a01.html">א</A>
<A HREF="t25a02.html">ב</A>
<A HREF="t25a03.html">ג</A>
<A HREF="t25a04.html">ד</A>
<A HREF="t25a05.html">ה</A>
<A HREF="t25a06.html">ו</A>
<A HREF="t25a07.html">ז</A>
<A HREF="t25a08.html">ח</A>
<A HREF="t25a09.html">ט</A>
<A HREF="t25a10.html">י</A>
<A HREF="t25a11.html">יא</A>
<A HREF="t25a12.html">יב</A>
<A HREF="t25a13.html">יג</A>
<A HREF="t25a14.html">יד</A>
<A HREF="t25a15.html">טו</A>
<A HREF="t25a16.html">טז</A>
<A HREF="t25a17.html">יז</A>
<A HREF="t25a18.html">יח</A>
יט
<A HREF="t25a20.html">כ</A>
<A HREF="t25a21.html">כא</A>
<A HREF="t25a22.html">כב</A>
<A HREF="t25a23.html">כג</A>
<A HREF="t25a24.html">כד</A>
<A HREF="t25a25.html">כה</A>
<A HREF="t25a26.html">כו</A>
<A HREF="t25a27.html">כז</A>
<A HREF="t25a28.html">כח</A>
<A HREF="t25a29.html">כט</A>
- דברי הימים ב פרק
<A HREF="t25b01.html">א</A>
<A HREF="t25b02.html">ב</A>
<A HREF="t25b03.html">ג</A>
<A HREF="t25b04.html">ד</A>
<A HREF="t25b05.html">ה</A>
<A HREF="t25b06.html">ו</A>
<A HREF="t25b07.html">ז</A>
<A HREF="t25b08.html">ח</A>
<A HREF="t25b09.html">ט</A>
<A HREF="t25b10.html">י</A>
<A HREF="t25b11.html">יא</A>
<A HREF="t25b12.html">יב</A>
<A HREF="t25b13.html">יג</A>
<A HREF="t25b14.html">יד</A>
<A HREF="t25b15.html">טו</A>
<A HREF="t25b16.html">טז</A>
<A HREF="t25b17.html">יז</A>
<A HREF="t25b18.html">יח</A>
<A HREF="t25b19.html">יט</A>
<A HREF="t25b20.html">כ</A>
<A HREF="t25b21.html">כא</A>
<A HREF="t25b22.html">כב</A>
<A HREF="t25b23.html">כג</A>
<A HREF="t25b24.html">כד</A>
<A HREF="t25b25.html">כה</A>
<A HREF="t25b26.html">כו</A>
<A HREF="t25b27.html">כז</A>
<A HREF="t25b28.html">כח</A>
<A HREF="t25b29.html">כט</A>
<A HREF="t25b30.html">ל</A>
<A HREF="t25b31.html">לא</A>
<A HREF="t25b32.html">לב</A>
<A HREF="t25b33.html">לג</A>
<A HREF="t25b34.html">לד</A>
<A HREF="t25b35.html">לה</A>
<A HREF="t25b36.html">לו</A>
<BR>
 <BR>
<A HREF="http://www.mechon-mamre.org/mp3/t25a19.mp3" TARGET="_blank">האזנה לפרק זה</A>
</P>
<HR>

<H1>דברי הימים א פרק יט</H1>

<A NAME="1"> </A>
<P><B>א</B> וַיְהִי, אַחֲרֵי-כֵן, וַיָּמָת, נָחָשׁ מֶלֶךְ בְּנֵי-עַמּוֹן; וַיִּמְלֹךְ בְּנוֹ, תַּחְתָּיו. 
<A NAME="2"> </A>
<B>ב</B> וַיֹּאמֶר דָּוִיד אֶעֱשֶׂה-חֶסֶד עִם-חָנוּן בֶּן-נָחָשׁ, כִּי-עָשָׂה אָבִיו עִמִּי חֶסֶד, וַיִּשְׁלַח דָּוִיד מַלְאָכִים, לְנַחֲמוֹ עַל-אָבִיו; וַיָּבֹאוּ עַבְדֵי דָוִיד אֶל-אֶרֶץ בְּנֵי-עַמּוֹן, אֶל-חָנוּן--לְנַחֲמוֹ. 
<A NAME="3"> </A>
<B>ג</B> וַיֹּאמְרוּ שָׂרֵי בְנֵי-עַמּוֹן לְחָנוּן, הַמְכַבֵּד דָּוִיד אֶת-אָבִיךָ בְּעֵינֶיךָ, כִּי-שָׁלַח לְךָ, מְנַחֲמִים; הֲלֹא בַּעֲבוּר לַחְקֹר וְלַהֲפֹךְ וּלְרַגֵּל, הָאָרֶץ, בָּאוּ עֲבָדָיו, אֵלֶיךָ. 
<A NAME="4"> </A>
<B>ד</B> וַיִּקַּח חָנוּן אֶת-עַבְדֵי דָוִיד, וַיְגַלְּחֵם, וַיִּכְרֹת אֶת-מַדְוֵיהֶם בַּחֵצִי, עַד-הַמִּפְשָׂעָה; וַיְשַׁלְּחֵם. 
<A NAME="5"> </A>
<B>ה</B> וַיֵּלְכוּ וַיַּגִּידוּ לְדָוִיד עַל-הָאֲנָשִׁים וַיִּשְׁלַח לִקְרָאתָם, כִּי-הָיוּ הָאֲנָשִׁים נִכְלָמִים מְאֹד; וַיֹּאמֶר הַמֶּלֶךְ שְׁבוּ בִירֵחוֹ, עַד אֲשֶׁר-יְצַמַּח זְקַנְכֶם וְשַׁבְתֶּם.  {ס} 
<A NAME="6"> </A>
<B>ו</B> וַיִּרְאוּ בְּנֵי עַמּוֹן, כִּי הִתְבָּאֲשׁוּ עִם-דָּוִיד; וַיִּשְׁלַח חָנוּן וּבְנֵי עַמּוֹן אֶלֶף כִּכַּר-כֶּסֶף, לִשְׂכֹּר לָהֶם מִן-אֲרַם נַהֲרַיִם וּמִן-אֲרַם מַעֲכָה וּמִצּוֹבָה, רֶכֶב, וּפָרָשִׁים. 
<A NAME="7"> </A>
<B>ז</B> וַיִּשְׂכְּרוּ לָהֶם שְׁנַיִם וּשְׁלֹשִׁים אֶלֶף רֶכֶב, וְאֶת-מֶלֶךְ מַעֲכָה וְאֶת-עַמּוֹ, וַיָּבֹאוּ, וַיַּחֲנוּ לִפְנֵי מֵידְבָא;  {ס}  וּבְנֵי עַמּוֹן, נֶאֶסְפוּ מֵעָרֵיהֶם, וַיָּבֹאוּ, לַמִּלְחָמָה.  {ס} 
<A NAME="8"> </A>
<B>ח</B> וַיִּשְׁמַע, דָּוִיד; וַיִּשְׁלַח, אֶת-יוֹאָב, וְאֵת כָּל-צָבָא, הַגִּבּוֹרִים. 
<A NAME="9"> </A>
<B>ט</B> וַיֵּצְאוּ בְּנֵי עַמּוֹן, וַיַּעַרְכוּ מִלְחָמָה פֶּתַח הָעִיר; וְהַמְּלָכִים אֲשֶׁר-בָּאוּ, לְבַדָּם בַּשָּׂדֶה. 
<A NAME="10"> </A>
<B>י</B> וַיַּרְא יוֹאָב, כִּי-הָיְתָה פְנֵי-הַמִּלְחָמָה אֵלָיו--פָּנִים וְאָחוֹר; וַיִּבְחַר, מִכָּל-בָּחוּר בְּיִשְׂרָאֵל, וַיַּעֲרֹךְ, לִקְרַאת אֲרָם. 
<A NAME="11"> </A>
<B>יא</B> וְאֵת, יֶתֶר הָעָם, נָתַן, בְּיַד אַבְשַׁי אָחִיו; וַיַּעַרְכוּ, לִקְרַאת בְּנֵי עַמּוֹן. 
<A NAME="12"> </A>
<B>יב</B> וַיֹּאמֶר, אִם-תֶּחֱזַק מִמֶּנִּי אֲרָם--וְהָיִיתָ לִּי, לִתְשׁוּעָה;  {ס}  וְאִם-בְּנֵי עַמּוֹן יֶחֶזְקוּ מִמְּךָ, וְהוֹשַׁעְתִּיךָ. 
<A NAME="13"> </A>
<B>יג</B> חֲזַק וְנִתְחַזְּקָה בְּעַד-עַמֵּנוּ, וּבְעַד עָרֵי אֱלֹהֵינוּ; וַיהוָה, הַטּוֹב בְּעֵינָיו יַעֲשֶׂה. 
<A NAME="14"> </A>
<B>יד</B> וַיִּגַּשׁ יוֹאָב וְהָעָם אֲשֶׁר-עִמּוֹ, לִפְנֵי אֲרָם--לַמִּלְחָמָה; וַיָּנוּסוּ, מִפָּנָיו. 
<A NAME="15"> </A>
<B>טו</B> וּבְנֵי עַמּוֹן רָאוּ, כִּי-נָס אֲרָם, וַיָּנוּסוּ גַם-הֵם מִפְּנֵי אַבְשַׁי אָחִיו, וַיָּבֹאוּ הָעִירָה; וַיָּבֹא יוֹאָב, יְרוּשָׁלִָם.  {ס} 
<A NAME="16"> </A>
<B>טז</B> וַיַּרְא אֲרָם, כִּי נִגְּפוּ לִפְנֵי יִשְׂרָאֵל, וַיִּשְׁלְחוּ מַלְאָכִים, וַיּוֹצִיאוּ אֶת-אֲרָם אֲשֶׁר מֵעֵבֶר הַנָּהָר; וְשׁוֹפַךְ שַׂר-צְבָא הֲדַדְעֶזֶר, לִפְנֵיהֶם. 
<A NAME="17"> </A>
<B>יז</B> וַיֻּגַּד לְדָוִיד, וַיֶּאֱסֹף אֶת-כָּל-יִשְׂרָאֵל וַיַּעֲבֹר הַיַּרְדֵּן, וַיָּבֹא אֲלֵהֶם, וַיַּעֲרֹךְ אֲלֵהֶם; וַיַּעֲרֹךְ דָּוִיד לִקְרַאת אֲרָם, מִלְחָמָה, וַיִּלָּחֲמוּ, עִמּוֹ. 
<A NAME="18"> </A>
<B>יח</B> וַיָּנָס אֲרָם, מִלִּפְנֵי יִשְׂרָאֵל, וַיַּהֲרֹג דָּוִיד מֵאֲרָם שִׁבְעַת אֲלָפִים רֶכֶב, וְאַרְבָּעִים אֶלֶף אִישׁ רַגְלִי; וְאֵת שׁוֹפַךְ שַׂר-הַצָּבָא, הֵמִית. 
<A NAME="19"> </A>
<B>יט</B> וַיִּרְאוּ עַבְדֵי הֲדַדְעֶזֶר, כִּי נִגְּפוּ לִפְנֵי יִשְׂרָאֵל, וַיַּשְׁלִימוּ עִם-דָּוִיד, וַיַּעַבְדֻהוּ; וְלֹא-אָבָה אֲרָם, לְהוֹשִׁיעַ אֶת-בְּנֵי-עַמּוֹן עוֹד.  {ס}</P>

<HR>
<P CLASS=s>
<A HREF="t0.html">תנ"ך</A> -
דברי הימים - <A HREF="t25.html">הכול</A><BR>דברי הימים א פרק
<A HREF="t25a01.html">א</A>
<A HREF="t25a02.html">ב</A>
<A HREF="t25a03.html">ג</A>
<A HREF="t25a04.html">ד</A>
<A HREF="t25a05.html">ה</A>
<A HREF="t25a06.html">ו</A>
<A HREF="t25a07.html">ז</A>
<A HREF="t25a08.html">ח</A>
<A HREF="t25a09.html">ט</A>
<A HREF="t25a10.html">י</A>
<A HREF="t25a11.html">יא</A>
<A HREF="t25a12.html">יב</A>
<A HREF="t25a13.html">יג</A>
<A HREF="t25a14.html">יד</A>
<A HREF="t25a15.html">טו</A>
<A HREF="t25a16.html">טז</A>
<A HREF="t25a17.html">יז</A>
<A HREF="t25a18.html">יח</A>
יט
<A HREF="t25a20.html">כ</A>
<A HREF="t25a21.html">כא</A>
<A HREF="t25a22.html">כב</A>
<A HREF="t25a23.html">כג</A>
<A HREF="t25a24.html">כד</A>
<A HREF="t25a25.html">כה</A>
<A HREF="t25a26.html">כו</A>
<A HREF="t25a27.html">כז</A>
<A HREF="t25a28.html">כח</A>
<A HREF="t25a29.html">כט</A>
- דברי הימים ב פרק
<A HREF="t25b01.html">א</A>
<A HREF="t25b02.html">ב</A>
<A HREF="t25b03.html">ג</A>
<A HREF="t25b04.html">ד</A>
<A HREF="t25b05.html">ה</A>
<A HREF="t25b06.html">ו</A>
<A HREF="t25b07.html">ז</A>
<A HREF="t25b08.html">ח</A>
<A HREF="t25b09.html">ט</A>
<A HREF="t25b10.html">י</A>
<A HREF="t25b11.html">יא</A>
<A HREF="t25b12.html">יב</A>
<A HREF="t25b13.html">יג</A>
<A HREF="t25b14.html">יד</A>
<A HREF="t25b15.html">טו</A>
<A HREF="t25b16.html">טז</A>
<A HREF="t25b17.html">יז</A>
<A HREF="t25b18.html">יח</A>
<A HREF="t25b19.html">יט</A>
<A HREF="t25b20.html">כ</A>
<A HREF="t25b21.html">כא</A>
<A HREF="t25b22.html">כב</A>
<A HREF="t25b23.html">כג</A>
<A HREF="t25b24.html">כד</A>
<A HREF="t25b25.html">כה</A>
<A HREF="t25b26.html">כו</A>
<A HREF="t25b27.html">כז</A>
<A HREF="t25b28.html">כח</A>
<A HREF="t25b29.html">כט</A>
<A HREF="t25b30.html">ל</A>
<A HREF="t25b31.html">לא</A>
<A HREF="t25b32.html">לב</A>
<A HREF="t25b33.html">לג</A>
<A HREF="t25b34.html">לד</A>
<A HREF="t25b35.html">לה</A>
<A HREF="t25b36.html">לו</A>
</P>
<HR>

</BODY></HTML>

<!DOCTYPE html>
<HTML DIR="RTL" LANG="HE">
<HEAD>


<LINK REL="stylesheet" HREF="t.css" TYPE="text/css">
<TITLE>תנ"ך מנוקד - שמואל ב פרק ד</TITLE>

</HEAD>
<BODY>
<HR>
<P CLASS=s>
<A HREF="t0.html">תנ"ך</A> -
שמואל - <A HREF="t08.html">הכול</A><BR>שמואל א פרק
<A HREF="t08a01.html">א</A>
<A HREF="t08a02.html">ב</A>
<A HREF="t08a03.html">ג</A>
<A HREF="t08a04.html">ד</A>
<A HREF="t08a05.html">ה</A>
<A HREF="t08a06.html">ו</A>
<A HREF="t08a07.html">ז</A>
<A HREF="t08a08.html">ח</A>
<A HREF="t08a09.html">ט</A>
<A HREF="t08a10.html">י</A>
<A HREF="t08a11.html">יא</A>
<A HREF="t08a12.html">יב</A>
<A HREF="t08a13.html">יג</A>
<A HREF="t08a14.html">יד</A>
<A HREF="t08a15.html">טו</A>
<A HREF="t08a16.html">טז</A>
<A HREF="t08a17.html">יז</A>
<A HREF="t08a18.html">יח</A>
<A HREF="t08a19.html">יט</A>
<A HREF="t08a20.html">כ</A>
<A HREF="t08a21.html">כא</A>
<A HREF="t08a22.html">כב</A>
<A HREF="t08a23.html">כג</A>
<A HREF="t08a24.html">כד</A>
<A HREF="t08a25.html">כה</A>
<A HREF="t08a26.html">כו</A>
<A HREF="t08a27.html">כז</A>
<A HREF="t08a28.html">כח</A>
<A HREF="t08a29.html">כט</A>
<A HREF="t08a30.html">ל</A>
<A HREF="t08a31.html">לא</A>
- שמואל ב פרק
<A HREF="t08b01.html">א</A>
<A HREF="t08b02.html">ב</A>
<A HREF="t08b03.html">ג</A>
ד
<A HREF="t08b05.html">ה</A>
<A HREF="t08b06.html">ו</A>
<A HREF="t08b07.html">ז</A>
<A HREF="t08b08.html">ח</A>
<A HREF="t08b09.html">ט</A>
<A HREF="t08b10.html">י</A>
<A HREF="t08b11.html">יא</A>
<A HREF="t08b12.html">יב</A>
<A HREF="t08b13.html">יג</A>
<A HREF="t08b14.html">יד</A>
<A HREF="t08b15.html">טו</A>
<A HREF="t08b16.html">טז</A>
<A HREF="t08b17.html">יז</A>
<A HREF="t08b18.html">יח</A>
<A HREF="t08b19.html">יט</A>
<A HREF="t08b20.html">כ</A>
<A HREF="t08b21.html">כא</A>
<A HREF="t08b22.html">כב</A>
<A HREF="t08b23.html">כג</A>
<A HREF="t08b24.html">כד</A>
<BR>
 <BR>
<A HREF="http://www.mechon-mamre.org/mp3/t08b04.mp3" TARGET="_blank">האזנה לפרק זה</A>
</P>
<HR>

<H1>שמואל ב פרק ד</H1>

<A NAME="1"> </A>
<P><B>א</B> וַיִּשְׁמַע בֶּן-שָׁאוּל, כִּי מֵת אַבְנֵר בְּחֶבְרוֹן, וַיִּרְפּוּ, יָדָיו; וְכָל-יִשְׂרָאֵל, נִבְהָלוּ. 
<A NAME="2"> </A>
<B>ב</B> וּשְׁנֵי אֲנָשִׁים שָׂרֵי-גְדוּדִים הָיוּ בֶן-שָׁאוּל שֵׁם הָאֶחָד בַּעֲנָה וְשֵׁם הַשֵּׁנִי רֵכָב, בְּנֵי רִמּוֹן הַבְּאֵרֹתִי--מִבְּנֵי בִנְיָמִן:  כִּי גַּם-בְּאֵרוֹת, תֵּחָשֵׁב עַל-בִּנְיָמִן. 
<A NAME="3"> </A>
<B>ג</B> וַיִּבְרְחוּ הַבְּאֵרֹתִים, גִּתָּיְמָה; וַיִּהְיוּ-שָׁם גָּרִים, עַד הַיּוֹם הַזֶּה.  {ס} 
<A NAME="4"> </A>
<B>ד</B> וְלִיהוֹנָתָן, בֶּן-שָׁאוּל, בֵּן, נְכֵה רַגְלָיִם; בֶּן-חָמֵשׁ שָׁנִים הָיָה בְּבֹא שְׁמֻעַת שָׁאוּל וִיהוֹנָתָן מִיִּזְרְעֶאל, וַתִּשָּׂאֵהוּ אֹמַנְתּוֹ וַתָּנֹס, וַיְהִי בְּחָפְזָהּ לָנוּס וַיִּפֹּל וַיִּפָּסֵחַ, וּשְׁמוֹ מְפִיבֹשֶׁת. 
<A NAME="5"> </A>
<B>ה</B> וַיֵּלְכוּ בְּנֵי-רִמּוֹן הַבְּאֵרֹתִי, רֵכָב וּבַעֲנָה, וַיָּבֹאוּ כְּחֹם הַיּוֹם, אֶל-בֵּית אִישׁ בֹּשֶׁת; וְהוּא שֹׁכֵב, אֵת מִשְׁכַּב הַצָּהֳרָיִם. 
<A NAME="6"> </A>
<B>ו</B> וְהֵנָּה בָּאוּ עַד-תּוֹךְ הַבַּיִת, לֹקְחֵי חִטִּים, וַיַּכֻּהוּ, אֶל-הַחֹמֶשׁ; וְרֵכָב וּבַעֲנָה אָחִיו, נִמְלָטוּ. 
<A NAME="7"> </A>
<B>ז</B> וַיָּבֹאוּ הַבַּיִת, וְהוּא-שֹׁכֵב עַל-מִטָּתוֹ בַּחֲדַר מִשְׁכָּבוֹ, וַיַּכֻּהוּ וַיְמִתֻהוּ, וַיָּסִירוּ אֶת-רֹאשׁוֹ; וַיִּקְחוּ, אֶת-רֹאשׁוֹ, וַיֵּלְכוּ דֶּרֶךְ הָעֲרָבָה, כָּל-הַלָּיְלָה. 
<A NAME="8"> </A>
<B>ח</B> וַיָּבִאוּ אֶת-רֹאשׁ אִישׁ-בֹּשֶׁת אֶל-דָּוִד, חֶבְרוֹן, וַיֹּאמְרוּ אֶל-הַמֶּלֶךְ, הִנֵּה-רֹאשׁ אִישׁ-בֹּשֶׁת בֶּן-שָׁאוּל אֹיִבְךָ אֲשֶׁר בִּקֵּשׁ אֶת-נַפְשֶׁךָ; וַיִּתֵּן יְהוָה לַאדֹנִי הַמֶּלֶךְ נְקָמוֹת, הַיּוֹם הַזֶּה, מִשָּׁאוּל, וּמִזַּרְעוֹ. 
<A NAME="9"> </A>
<B>ט</B> וַיַּעַן דָּוִד אֶת-רֵכָב וְאֶת-בַּעֲנָה אָחִיו, בְּנֵי רִמּוֹן הַבְּאֵרֹתִי--וַיֹּאמֶר לָהֶם:  חַי-יְהוָה, אֲשֶׁר-פָּדָה אֶת-נַפְשִׁי מִכָּל-צָרָה. 
<A NAME="10"> </A>
<B>י</B> כִּי הַמַּגִּיד לִי לֵאמֹר הִנֵּה-מֵת שָׁאוּל, וְהוּא-הָיָה כִמְבַשֵּׂר בְּעֵינָיו, וָאֹחֲזָה בוֹ, וָאֶהְרְגֵהוּ בְּצִקְלָג--אֲשֶׁר לְתִתִּי-לוֹ, בְּשֹׂרָה. 
<A NAME="11"> </A>
<B>יא</B> אַף כִּי-אֲנָשִׁים רְשָׁעִים, הָרְגוּ אֶת-אִישׁ-צַדִּיק בְּבֵיתוֹ--עַל-מִשְׁכָּבוֹ; וְעַתָּה, הֲלוֹא אֲבַקֵּשׁ אֶת-דָּמוֹ מִיֶּדְכֶם, וּבִעַרְתִּי אֶתְכֶם, מִן-הָאָרֶץ. 
<A NAME="12"> </A>
<B>יב</B> וַיְצַו דָּוִד אֶת-הַנְּעָרִים וַיַּהַרְגוּם, וַיְקַצְּצוּ אֶת-יְדֵיהֶם וְאֶת-רַגְלֵיהֶם, וַיִּתְלוּ עַל-הַבְּרֵכָה, בְּחֶבְרוֹן; וְאֵת רֹאשׁ אִישׁ-בֹּשֶׁת לָקָחוּ, וַיִּקְבְּרוּ בְקֶבֶר-אַבְנֵר בְּחֶבְרוֹן.  {פ}</P>

<HR>
<P CLASS=s>
<A HREF="t0.html">תנ"ך</A> -
שמואל - <A HREF="t08.html">הכול</A><BR>שמואל א פרק
<A HREF="t08a01.html">א</A>
<A HREF="t08a02.html">ב</A>
<A HREF="t08a03.html">ג</A>
<A HREF="t08a04.html">ד</A>
<A HREF="t08a05.html">ה</A>
<A HREF="t08a06.html">ו</A>
<A HREF="t08a07.html">ז</A>
<A HREF="t08a08.html">ח</A>
<A HREF="t08a09.html">ט</A>
<A HREF="t08a10.html">י</A>
<A HREF="t08a11.html">יא</A>
<A HREF="t08a12.html">יב</A>
<A HREF="t08a13.html">יג</A>
<A HREF="t08a14.html">יד</A>
<A HREF="t08a15.html">טו</A>
<A HREF="t08a16.html">טז</A>
<A HREF="t08a17.html">יז</A>
<A HREF="t08a18.html">יח</A>
<A HREF="t08a19.html">יט</A>
<A HREF="t08a20.html">כ</A>
<A HREF="t08a21.html">כא</A>
<A HREF="t08a22.html">כב</A>
<A HREF="t08a23.html">כג</A>
<A HREF="t08a24.html">כד</A>
<A HREF="t08a25.html">כה</A>
<A HREF="t08a26.html">כו</A>
<A HREF="t08a27.html">כז</A>
<A HREF="t08a28.html">כח</A>
<A HREF="t08a29.html">כט</A>
<A HREF="t08a30.html">ל</A>
<A HREF="t08a31.html">לא</A>
- שמואל ב פרק
<A HREF="t08b01.html">א</A>
<A HREF="t08b02.html">ב</A>
<A HREF="t08b03.html">ג</A>
ד
<A HREF="t08b05.html">ה</A>
<A HREF="t08b06.html">ו</A>
<A HREF="t08b07.html">ז</A>
<A HREF="t08b08.html">ח</A>
<A HREF="t08b09.html">ט</A>
<A HREF="t08b10.html">י</A>
<A HREF="t08b11.html">יא</A>
<A HREF="t08b12.html">יב</A>
<A HREF="t08b13.html">יג</A>
<A HREF="t08b14.html">יד</A>
<A HREF="t08b15.html">טו</A>
<A HREF="t08b16.html">טז</A>
<A HREF="t08b17.html">יז</A>
<A HREF="t08b18.html">יח</A>
<A HREF="t08b19.html">יט</A>
<A HREF="t08b20.html">כ</A>
<A HREF="t08b21.html">כא</A>
<A HREF="t08b22.html">כב</A>
<A HREF="t08b23.html">כג</A>
<A HREF="t08b24.html">כד</A>
</P>
<HR>

</BODY></HTML>

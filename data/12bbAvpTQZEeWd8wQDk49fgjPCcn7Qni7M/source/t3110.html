<!DOCTYPE html>
<HTML DIR="RTL" LANG="HE">
<HEAD>


<LINK REL="stylesheet" HREF="t.css" TYPE="text/css">
<TITLE>תנ"ך מנוקד - קוהלת פרק י</TITLE>

</HEAD>
<BODY>
<HR>
<P CLASS=s>
<A HREF="t0.html">תנ"ך</A> -
קוהלת - <A HREF="t31.html">הכול</A><BR>פרק
<A HREF="t3101.html">א</A>
<A HREF="t3102.html">ב</A>
<A HREF="t3103.html">ג</A>
<A HREF="t3104.html">ד</A>
<A HREF="t3105.html">ה</A>
<A HREF="t3106.html">ו</A>
<A HREF="t3107.html">ז</A>
<A HREF="t3108.html">ח</A>
<A HREF="t3109.html">ט</A>
י
<A HREF="t3111.html">יא</A>
<A HREF="t3112.html">יב</A>
<BR>
 <BR>
<A HREF="http://www.mechon-mamre.org/mp3/t3110.mp3" TARGET="_blank">האזנה לפרק זה</A>
</P>
<HR>

<H1>קוהלת פרק י</H1>

<A NAME="1"> </A>
<P><B>א</B> זְבוּבֵי מָוֶת, יַבְאִישׁ יַבִּיעַ שֶׁמֶן רוֹקֵחַ; יָקָר מֵחָכְמָה מִכָּבוֹד, סִכְלוּת מְעָט. 
<A NAME="2"> </A>
<B>ב</B> לֵב חָכָם לִימִינוֹ, וְלֵב כְּסִיל לִשְׂמֹאלוֹ. 
<A NAME="3"> </A>
<B>ג</B> וְגַם-בַּדֶּרֶךְ כשהסכל (כְּשֶׁסָּכָל) הֹלֵךְ, לִבּוֹ חָסֵר; וְאָמַר לַכֹּל, סָכָל הוּא. 
<A NAME="4"> </A>
<B>ד</B> אִם-רוּחַ הַמּוֹשֵׁל תַּעֲלֶה עָלֶיךָ, מְקוֹמְךָ אַל-תַּנַּח:  כִּי מַרְפֵּא, יַנִּיחַ חֲטָאִים גְּדוֹלִים. 
<A NAME="5"> </A>
<B>ה</B> יֵשׁ רָעָה, רָאִיתִי תַּחַת הַשָּׁמֶשׁ--כִּשְׁגָגָה, שֶׁיֹּצָא מִלִּפְנֵי הַשַּׁלִּיט. 
<A NAME="6"> </A>
<B>ו</B> נִתַּן הַסֶּכֶל, בַּמְּרוֹמִים רַבִּים; וַעֲשִׁירִים, בַּשֵּׁפֶל יֵשֵׁבוּ. 
<A NAME="7"> </A>
<B>ז</B> רָאִיתִי עֲבָדִים, עַל-סוּסִים; וְשָׂרִים הֹלְכִים כַּעֲבָדִים, עַל-הָאָרֶץ. 
<A NAME="8"> </A>
<B>ח</B> חֹפֵר גּוּמָּץ, בּוֹ יִפּוֹל; וּפֹרֵץ גָּדֵר, יִשְּׁכֶנּוּ נָחָשׁ. 
<A NAME="9"> </A>
<B>ט</B> מַסִּיעַ אֲבָנִים, יֵעָצֵב בָּהֶם; בּוֹקֵעַ עֵצִים, יִסָּכֶן בָּם. 
<A NAME="10"> </A>
<B>י</B> אִם-קֵהָה הַבַּרְזֶל, וְהוּא לֹא-פָנִים קִלְקַל, וַחֲיָלִים, יְגַבֵּר; וְיִתְרוֹן הַכְשֵׁיר, חָכְמָה. 
<A NAME="11"> </A>
<B>יא</B> אִם-יִשֹּׁךְ הַנָּחָשׁ, בְּלוֹא-לָחַשׁ; וְאֵין יִתְרוֹן, לְבַעַל הַלָּשׁוֹן. 
<A NAME="12"> </A>
<B>יב</B> דִּבְרֵי פִי-חָכָם, חֵן; וְשִׂפְתוֹת כְּסִיל, תְּבַלְּעֶנּוּ. 
<A NAME="13"> </A>
<B>יג</B> תְּחִלַּת דִּבְרֵי-פִיהוּ, סִכְלוּת; וְאַחֲרִית פִּיהוּ, הוֹלֵלוּת רָעָה. 
<A NAME="14"> </A>
<B>יד</B> וְהַסָּכָל, יַרְבֶּה דְבָרִים; לֹא-יֵדַע הָאָדָם, מַה-שֶּׁיִּהְיֶה, וַאֲשֶׁר יִהְיֶה מֵאַחֲרָיו, מִי יַגִּיד לוֹ. 
<A NAME="15"> </A>
<B>טו</B> עֲמַל הַכְּסִילִים, תְּיַגְּעֶנּוּ--אֲשֶׁר לֹא-יָדַע, לָלֶכֶת אֶל-עִיר. 
<A NAME="16"> </A>
<B>טז</B> אִי-לָךְ אֶרֶץ, שֶׁמַּלְכֵּךְ נָעַר; וְשָׂרַיִךְ, בַּבֹּקֶר יֹאכֵלוּ. 
<A NAME="17"> </A>
<B>יז</B> אַשְׁרֵיךְ אֶרֶץ, שֶׁמַּלְכֵּךְ בֶּן-חוֹרִים; וְשָׂרַיִךְ בָּעֵת יֹאכֵלוּ, בִּגְבוּרָה וְלֹא בַשְּׁתִי. 
<A NAME="18"> </A>
<B>יח</B> בַּעֲצַלְתַּיִם, יִמַּךְ הַמְּקָרֶה; וּבְשִׁפְלוּת יָדַיִם, יִדְלֹף הַבָּיִת. 
<A NAME="19"> </A>
<B>יט</B> לִשְׂחוֹק עֹשִׂים לֶחֶם, וְיַיִן יְשַׂמַּח חַיִּים; וְהַכֶּסֶף, יַעֲנֶה אֶת-הַכֹּל. 
<A NAME="20"> </A>
<B>כ</B> גַּם בְּמַדָּעֲךָ, מֶלֶךְ אַל-תְּקַלֵּל, וּבְחַדְרֵי מִשְׁכָּבְךָ, אַל-תְּקַלֵּל עָשִׁיר:  כִּי עוֹף הַשָּׁמַיִם יוֹלִיךְ אֶת-הַקּוֹל, וּבַעַל הכנפים (כְּנָפַיִם) יַגֵּיד דָּבָר.</P>

<HR>
<P CLASS=s>
<A HREF="t0.html">תנ"ך</A> -
קוהלת - <A HREF="t31.html">הכול</A><BR>פרק
<A HREF="t3101.html">א</A>
<A HREF="t3102.html">ב</A>
<A HREF="t3103.html">ג</A>
<A HREF="t3104.html">ד</A>
<A HREF="t3105.html">ה</A>
<A HREF="t3106.html">ו</A>
<A HREF="t3107.html">ז</A>
<A HREF="t3108.html">ח</A>
<A HREF="t3109.html">ט</A>
י
<A HREF="t3111.html">יא</A>
<A HREF="t3112.html">יב</A>
</P>
<HR>

</BODY></HTML>

<!DOCTYPE html>
<HTML DIR="RTL" LANG="HE">
<HEAD>


<LINK REL="stylesheet" HREF="t.css" TYPE="text/css">
<TITLE>תנ"ך מנוקד - עזרא פרק ד</TITLE>

</HEAD>
<BODY>
<HR>
<P CLASS=s>
<A HREF="t0.html">תנ"ך</A> -
עזרא / נחמיה - <A HREF="t35.html">הכול</A><BR>עזרא פרק
<A HREF="t35a01.html">א</A>
<A HREF="t35a02.html">ב</A>
<A HREF="t35a03.html">ג</A>
ד
<A HREF="t35a05.html">ה</A>
<A HREF="t35a06.html">ו</A>
<A HREF="t35a07.html">ז</A>
<A HREF="t35a08.html">ח</A>
<A HREF="t35a09.html">ט</A>
<A HREF="t35a10.html">י</A>
- נחמיה פרק
<A HREF="t35b01.html">א</A>
<A HREF="t35b02.html">ב</A>
<A HREF="t35b03.html">ג</A>
<A HREF="t35b04.html">ד</A>
<A HREF="t35b05.html">ה</A>
<A HREF="t35b06.html">ו</A>
<A HREF="t35b07.html">ז</A>
<A HREF="t35b08.html">ח</A>
<A HREF="t35b09.html">ט</A>
<A HREF="t35b10.html">י</A>
<A HREF="t35b11.html">יא</A>
<A HREF="t35b12.html">יב</A>
<A HREF="t35b13.html">יג</A>
<BR>
 <BR>
<A HREF="http://www.mechon-mamre.org/mp3/t35a04.mp3" TARGET="_blank">האזנה לפרק זה</A>
</P>
<HR>

<H1>עזרא פרק ד</H1>

<A NAME="1"> </A>
<P><B>א</B> וַיִּשְׁמְעוּ, צָרֵי יְהוּדָה וּבִנְיָמִן:  כִּי-בְנֵי הַגּוֹלָה בּוֹנִים הֵיכָל, לַיהוָה אֱלֹהֵי יִשְׂרָאֵל. 
<A NAME="2"> </A>
<B>ב</B> וַיִּגְּשׁוּ אֶל-זְרֻבָּבֶל וְאֶל-רָאשֵׁי הָאָבוֹת, וַיֹּאמְרוּ לָהֶם נִבְנֶה עִמָּכֶם--כִּי כָכֶם, נִדְרוֹשׁ לֵאלֹהֵיכֶם; ולא (וְלוֹ) אֲנַחְנוּ זֹבְחִים, מִימֵי אֵסַר חַדֹּן מֶלֶךְ אַשּׁוּר, הַמַּעֲלֶה אֹתָנוּ, פֹּה. 
<A NAME="3"> </A>
<B>ג</B> וַיֹּאמֶר לָהֶם זְרֻבָּבֶל וְיֵשׁוּעַ, וּשְׁאָר רָאשֵׁי הָאָבוֹת לְיִשְׂרָאֵל--לֹא-לָכֶם וָלָנוּ, לִבְנוֹת בַּיִת לֵאלֹהֵינוּ:  כִּי אֲנַחְנוּ יַחַד נִבְנֶה, לַיהוָה אֱלֹהֵי יִשְׂרָאֵל, כַּאֲשֶׁר צִוָּנוּ, הַמֶּלֶךְ כּוֹרֶשׁ מֶלֶךְ-פָּרָס. 
<A NAME="4"> </A>
<B>ד</B> וַיְהִי, עַם-הָאָרֶץ--מְרַפִּים, יְדֵי עַם-יְהוּדָה; ומבלהים (וּמְבַהֲלִים) אוֹתָם, לִבְנוֹת. 
<A NAME="5"> </A>
<B>ה</B> וְסֹכְרִים עֲלֵיהֶם יוֹעֲצִים, לְהָפֵר עֲצָתָם--כָּל-יְמֵי, כּוֹרֶשׁ מֶלֶךְ פָּרַס, וְעַד-מַלְכוּת, דָּרְיָוֶשׁ מֶלֶךְ-פָּרָס. 
<A NAME="6"> </A>
<B>ו</B> וּבְמַלְכוּת, אֲחַשְׁוֵרוֹשׁ, בִּתְחִלַּת, מַלְכוּתוֹ--כָּתְבוּ שִׂטְנָה, עַל-יֹשְׁבֵי יְהוּדָה וִירוּשָׁלִָם.  {ס} 
<A NAME="7"> </A>
<B>ז</B> וּבִימֵי אַרְתַּחְשַׁשְׂתָּא, כָּתַב בִּשְׁלָם מִתְרְדָת טָבְאֵל וּשְׁאָר כְּנָו&zwj;ֹתָו, עַל-אַרְתַּחְשַׁשְׂתְּא, מֶלֶךְ פָּרָס; וּכְתָב, הַנִּשְׁתְּוָן, כָּתוּב אֲרָמִית, וּמְתֻרְגָּם אֲרָמִית.  {פ}<BR>
<A NAME="8"> </A>
<B>ח</B> רְחוּם בְּעֵל-טְעֵם, וְשִׁמְשַׁי סָפְרָא, כְּתַבוּ אִגְּרָה חֲדָה, עַל-יְרוּשְׁלֶם--לְאַרְתַּחְשַׁשְׂתְּא מַלְכָּא, כְּנֵמָא. 
<A NAME="9"> </A>
<B>ט</B> אֱדַיִן רְחוּם בְּעֵל-טְעֵם, וְשִׁמְשַׁי סָפְרָא, וּשְׁאָר, כְּנָוָתְהוֹן--דִּינָיֵא וַאֲפַרְסַתְכָיֵא טַרְפְּלָיֵא אֲפָרְסָיֵא, ארכוי (אַרְכְּוָיֵא) בָבְלָיֵא שׁוּשַׁנְכָיֵא, דהוא (דֶּהָיֵא), עֵלְמָיֵא. 
<A NAME="10"> </A>
<B>י</B> וּשְׁאָר אֻמַּיָּא, דִּי הַגְלִי אָסְנַפַּר רַבָּא וְיַקִּירָא, וְהוֹתֵב הִמּוֹ, בְּקִרְיָה דִּי שָׁמְרָיִן--וּשְׁאָר עֲבַר-נַהֲרָה, וּכְעֶנֶת. 
<A NAME="11"> </A>
<B>יא</B> דְּנָה, פַּרְשֶׁגֶן אִגַּרְתָּא, דִּי שְׁלַחוּ עֲלוֹהִי, עַל-אַרְתַּחְשַׁשְׂתְּא מַלְכָּא--עבדיך (עַבְדָךְ) אֱנָשׁ עֲבַר-נַהֲרָה, וּכְעֶנֶת.  {פ}<BR>
<A NAME="12"> </A>
<B>יב</B> יְדִיעַ, לֶהֱוֵא לְמַלְכָּא, דִּי יְהוּדָיֵא דִּי סְלִקוּ מִן-לְוָתָךְ, עֲלֶינָא אֲתוֹ לִירוּשְׁלֶם; קִרְיְתָא מָרָדְתָּא וּבִאישְׁתָּא, בָּנַיִן, ושורי אשכללו (וְשׁוּרַיָּא שַׁכְלִלוּ), וְאֻשַּׁיָּא יַחִיטוּ. 
<A NAME="13"> </A>
<B>יג</B> כְּעַן, יְדִיעַ לֶהֱוֵא לְמַלְכָּא, דִּי הֵן קִרְיְתָא דָךְ תִּתְבְּנֵא, וְשׁוּרַיָּא יִשְׁתַּכְלְלוּן--מִנְדָּה-בְלוֹ וַהֲלָךְ לָא יִנְתְּנוּן, וְאַפְּתֹם מַלְכִים תְּהַנְזִק. 
<A NAME="14"> </A>
<B>יד</B> כְּעַן, כָּל-קֳבֵל דִּי-מְלַח הֵיכְלָא מְלַחְנָא, וְעַרְוַת מַלְכָּא, לָא אֲרִיךְ-לַנָא לְמֶחֱזֵא; עַל-דְּנָה--שְׁלַחְנָא, וְהוֹדַעְנָא לְמַלְכָּא. 
<A NAME="15"> </A>
<B>טו</B> דִּי יְבַקַּר בִּסְפַר-דָּכְרָנַיָּא דִּי אֲבָהָתָךְ, וּתְהַשְׁכַּח בִּסְפַר דָּכְרָנַיָּא וְתִנְדַּע, דִּי קִרְיְתָא דָךְ קִרְיָא מָרָדָא וּמְהַנְזְקַת מַלְכִין וּמְדִנָן, וְאֶשְׁתַּדּוּר עָבְדִין בְּגַוַּהּ מִן-יוֹמָת עָלְמָא; עַל-דְּנָה--קִרְיְתָא דָךְ, הָחָרְבַת. 
<A NAME="16"> </A>
<B>טז</B> מְהוֹדְעִין אֲנַחְנָה, לְמַלְכָּא, דִּי הֵן קִרְיְתָא דָךְ תִּתְבְּנֵא, וְשׁוּרַיָּה יִשְׁתַּכְלְלוּן:  לָקֳבֵל דְּנָה--חֲלָק בַּעֲבַר נַהֲרָא, לָא אִיתַי לָךְ.  {פ}<BR>
<A NAME="17"> </A>
<B>יז</B> פִּתְגָמָא שְׁלַח מַלְכָּא, עַל-רְחוּם בְּעֵל-טְעֵם וְשִׁמְשַׁי סָפְרָא, וּשְׁאָר כְּנָוָתְהוֹן, דִּי יָתְבִין בְּשָׁמְרָיִן--וּשְׁאָר עֲבַר-נַהֲרָה שְׁלָם, וּכְעֶת.  {ס} 
<A NAME="18"> </A>
<B>יח</B> נִשְׁתְּוָנָא, דִּי שְׁלַחְתּוּן עֲלֶינָא--מְפָרַשׁ קֱרִי, קָדָמָי. 
<A NAME="19"> </A>
<B>יט</B> וּמִנִּי, שִׂים טְעֵם, וּבַקַּרוּ וְהַשְׁכַּחוּ, דִּי קִרְיְתָא דָךְ מִן-יוֹמָת עָלְמָא עַל-מַלְכִין מִתְנַשְּׂאָה; וּמְרַד וְאֶשְׁתַּדּוּר, מִתְעֲבֶד-בַּהּ. 
<A NAME="20"> </A>
<B>כ</B> וּמַלְכִין תַּקִּיפִין, הֲווֹ עַל-יְרוּשְׁלֶם, וְשַׁלִּיטִין, בְּכֹל עֲבַר נַהֲרָה; וּמִדָּה בְלוֹ וַהֲלָךְ, מִתְיְהֵב לְהוֹן. 
<A NAME="21"> </A>
<B>כא</B> כְּעַן שִׂימוּ טְּעֵם, לְבַטָּלָא גֻּבְרַיָּא אִלֵּךְ; וְקִרְיְתָא דָךְ לָא תִתְבְּנֵא, עַד-מִנִּי טַעְמָא יִתְּשָׂם. 
<A NAME="22"> </A>
<B>כב</B> וּזְהִירִין הֱווֹ שָׁלוּ, לְמֶעְבַּד עַל-דְּנָה; לְמָה יִשְׂגֵּא חֲבָלָא, לְהַנְזָקַת מַלְכִין.  {ס} 
<A NAME="23"> </A>
<B>כג</B> אֱדַיִן, מִן-דִּי פַּרְשֶׁגֶן נִשְׁתְּוָנָא דִּי אַרְתַּחְשַׁשְׂתְּא מַלְכָּא, קֱרִי קֳדָם-רְחוּם וְשִׁמְשַׁי סָפְרָא, וּכְנָוָתְהוֹן; אֲזַלוּ בִבְהִילוּ לִירוּשְׁלֶם עַל-יְהוּדָיֵא, וּבַטִּלוּ הִמּוֹ בְּאֶדְרָע וְחָיִל.  {ס} 
<A NAME="24"> </A>
<B>כד</B> בֵּאדַיִן, בְּטֵלַת עֲבִידַת בֵּית-אֱלָהָא, דִּי, בִּירוּשְׁלֶם; וַהֲוָת, בָּטְלָא, עַד שְׁנַת תַּרְתֵּין, לְמַלְכוּת דָּרְיָוֶשׁ מֶלֶךְ-פָּרָס.  {פ}</P>

<HR>
<P CLASS=s>
<A HREF="t0.html">תנ"ך</A> -
עזרא / נחמיה - <A HREF="t35.html">הכול</A><BR>עזרא פרק
<A HREF="t35a01.html">א</A>
<A HREF="t35a02.html">ב</A>
<A HREF="t35a03.html">ג</A>
ד
<A HREF="t35a05.html">ה</A>
<A HREF="t35a06.html">ו</A>
<A HREF="t35a07.html">ז</A>
<A HREF="t35a08.html">ח</A>
<A HREF="t35a09.html">ט</A>
<A HREF="t35a10.html">י</A>
- נחמיה פרק
<A HREF="t35b01.html">א</A>
<A HREF="t35b02.html">ב</A>
<A HREF="t35b03.html">ג</A>
<A HREF="t35b04.html">ד</A>
<A HREF="t35b05.html">ה</A>
<A HREF="t35b06.html">ו</A>
<A HREF="t35b07.html">ז</A>
<A HREF="t35b08.html">ח</A>
<A HREF="t35b09.html">ט</A>
<A HREF="t35b10.html">י</A>
<A HREF="t35b11.html">יא</A>
<A HREF="t35b12.html">יב</A>
<A HREF="t35b13.html">יג</A>
</P>
<HR>

</BODY></HTML>

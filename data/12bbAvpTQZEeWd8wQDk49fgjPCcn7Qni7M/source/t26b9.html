<!DOCTYPE html>
<HTML DIR="RTL" LANG="HE">
<HEAD>


<LINK REL="stylesheet" HREF="tr.css" TYPE="text/css">
<TITLE>תנ"ך מנוקד - תהילים פרק קיט</TITLE>

</HEAD>
<BODY>
<HR>
<P CLASS=s>
<A HREF="t0.html">תנ"ך</A> -
תהילים - <A HREF="t26.html">הכול</A><BR>פרק
<A HREF="t2601.html">א</A>
<A HREF="t2602.html">ב</A>
<A HREF="t2603.html">ג</A>
<A HREF="t2604.html">ד</A>
<A HREF="t2605.html">ה</A>
<A HREF="t2606.html">ו</A>
<A HREF="t2607.html">ז</A>
<A HREF="t2608.html">ח</A>
<A HREF="t2609.html">ט</A>
<A HREF="t2610.html">י</A>
<A HREF="t2611.html">יא</A>
<A HREF="t2612.html">יב</A>
<A HREF="t2613.html">יג</A>
<A HREF="t2614.html">יד</A>
<A HREF="t2615.html">טו</A>
<A HREF="t2616.html">טז</A>
<A HREF="t2617.html">יז</A>
<A HREF="t2618.html">יח</A>
<A HREF="t2619.html">יט</A>
<A HREF="t2620.html">כ</A>
<A HREF="t2621.html">כא</A>
<A HREF="t2622.html">כב</A>
<A HREF="t2623.html">כג</A>
<A HREF="t2624.html">כד</A>
<A HREF="t2625.html">כה</A>
<A HREF="t2626.html">כו</A>
<A HREF="t2627.html">כז</A>
<A HREF="t2628.html">כח</A>
<A HREF="t2629.html">כט</A>
<A HREF="t2630.html">ל</A>
<A HREF="t2631.html">לא</A>
<A HREF="t2632.html">לב</A>
<A HREF="t2633.html">לג</A>
<A HREF="t2634.html">לד</A>
<A HREF="t2635.html">לה</A>
<A HREF="t2636.html">לו</A>
<A HREF="t2637.html">לז</A>
<A HREF="t2638.html">לח</A>
<A HREF="t2639.html">לט</A>
<A HREF="t2640.html">מ</A>
<A HREF="t2641.html">מא</A>
<A HREF="t2642.html">מב</A>
<A HREF="t2643.html">מג</A>
<A HREF="t2644.html">מד</A>
<A HREF="t2645.html">מה</A>
<A HREF="t2646.html">מו</A>
<A HREF="t2647.html">מז</A>
<A HREF="t2648.html">מח</A>
<A HREF="t2649.html">מט</A>
<A HREF="t2650.html">נ</A>
<A HREF="t2651.html">נא</A>
<A HREF="t2652.html">נב</A>
<A HREF="t2653.html">נג</A>
<A HREF="t2654.html">נד</A>
<A HREF="t2655.html">נה</A>
<A HREF="t2656.html">נו</A>
<A HREF="t2657.html">נז</A>
<A HREF="t2658.html">נח</A>
<A HREF="t2659.html">נט</A>
<A HREF="t2660.html">ס</A>
<A HREF="t2661.html">סא</A>
<A HREF="t2662.html">סב</A>
<A HREF="t2663.html">סג</A>
<A HREF="t2664.html">סד</A>
<A HREF="t2665.html">סה</A>
<A HREF="t2666.html">סו</A>
<A HREF="t2667.html">סז</A>
<A HREF="t2668.html">סח</A>
<A HREF="t2669.html">סט</A>
<A HREF="t2670.html">ע</A>
<A HREF="t2671.html">עא</A>
<A HREF="t2672.html">עב</A>
<A HREF="t2673.html">עג</A>
<A HREF="t2674.html">עד</A>
<A HREF="t2675.html">עה</A>
<A HREF="t2676.html">עו</A>
<A HREF="t2677.html">עז</A>
<A HREF="t2678.html">עח</A>
<A HREF="t2679.html">עט</A>
<A HREF="t2680.html">פ</A>
<A HREF="t2681.html">פא</A>
<A HREF="t2682.html">פב</A>
<A HREF="t2683.html">פג</A>
<A HREF="t2684.html">פד</A>
<A HREF="t2685.html">פה</A>
<A HREF="t2686.html">פו</A>
<A HREF="t2687.html">פז</A>
<A HREF="t2688.html">פח</A>
<A HREF="t2689.html">פט</A>
<A HREF="t2690.html">צ</A>
<A HREF="t2691.html">צא</A>
<A HREF="t2692.html">צב</A>
<A HREF="t2693.html">צג</A>
<A HREF="t2694.html">צד</A>
<A HREF="t2695.html">צה</A>
<A HREF="t2696.html">צו</A>
<A HREF="t2697.html">צז</A>
<A HREF="t2698.html">צח</A>
<A HREF="t2699.html">צט</A>
<A HREF="t26a0.html">ק</A>
<A HREF="t26a1.html">קא</A>
<A HREF="t26a2.html">קב</A>
<A HREF="t26a3.html">קג</A>
<A HREF="t26a4.html">קד</A>
<A HREF="t26a5.html">קה</A>
<A HREF="t26a6.html">קו</A>
<A HREF="t26a7.html">קז</A>
<A HREF="t26a8.html">קח</A>
<A HREF="t26a9.html">קט</A>
<A HREF="t26b0.html">קי</A>
<A HREF="t26b1.html">קיא</A>
<A HREF="t26b2.html">קיב</A>
<A HREF="t26b3.html">קיג</A>
<A HREF="t26b4.html">קיד</A>
<A HREF="t26b5.html">קטו</A>
<A HREF="t26b6.html">קטז</A>
<A HREF="t26b7.html">קיז</A>
<A HREF="t26b8.html">קיח</A>
קיט
<A HREF="t26c0.html">קכ</A>
<A HREF="t26c1.html">קכא</A>
<A HREF="t26c2.html">קכב</A>
<A HREF="t26c3.html">קכג</A>
<A HREF="t26c4.html">קכד</A>
<A HREF="t26c5.html">קכה</A>
<A HREF="t26c6.html">קכו</A>
<A HREF="t26c7.html">קכז</A>
<A HREF="t26c8.html">קכח</A>
<A HREF="t26c9.html">קכט</A>
<A HREF="t26d0.html">קל</A>
<A HREF="t26d1.html">קלא</A>
<A HREF="t26d2.html">קלב</A>
<A HREF="t26d3.html">קלג</A>
<A HREF="t26d4.html">קלד</A>
<A HREF="t26d5.html">קלה</A>
<A HREF="t26d6.html">קלו</A>
<A HREF="t26d7.html">קלז</A>
<A HREF="t26d8.html">קלח</A>
<A HREF="t26d9.html">קלט</A>
<A HREF="t26e0.html">קמ</A>
<A HREF="t26e1.html">קמא</A>
<A HREF="t26e2.html">קמב</A>
<A HREF="t26e3.html">קמג</A>
<A HREF="t26e4.html">קמד</A>
<A HREF="t26e5.html">קמה</A>
<A HREF="t26e6.html">קמו</A>
<A HREF="t26e7.html">קמז</A>
<A HREF="t26e8.html">קמח</A>
<A HREF="t26e9.html">קמט</A>
<A HREF="t26f0.html">קנ</A>
<BR>
 <BR>
<A HREF="http://www.mechon-mamre.org/mp3/t26b9.mp3" TARGET="_blank">האזנה לפרק זה</A>
</P>
<HR>

<H1>תהילים פרק קיט</H1>

<A NAME="1"> </A>
<P><B>א</B>  אַשְׁרֵי תְמִימֵי-דָרֶךְ--    הַהֹלְכִים, בְּתוֹרַת יְהוָה.<BR>
<A NAME="2"> </A>
<B>ב</B>  אַשְׁרֵי, נֹצְרֵי עֵדֹתָיו;    בְּכָל-לֵב יִדְרְשׁוּהוּ.<BR>
<A NAME="3"> </A>
<B>ג</B>  אַף, לֹא-פָעֲלוּ עַוְלָה;    בִּדְרָכָיו הָלָכוּ.<BR>
<A NAME="4"> </A>
<B>ד</B>  אַתָּה, צִוִּיתָה פִקֻּדֶיךָ--    לִשְׁמֹר מְאֹד.<BR>
<A NAME="5"> </A>
<B>ה</B>  אַחֲלַי, יִכֹּנוּ דְרָכָי--    לִשְׁמֹר חֻקֶּיךָ.<BR>
<A NAME="6"> </A>
<B>ו</B>  אָז לֹא-אֵבוֹשׁ--    בְּהַבִּיטִי, אֶל-כָּל-מִצְו&zwj;ֹתֶיךָ.<BR>
<A NAME="7"> </A>
<B>ז</B>  אוֹדְךָ, בְּיֹשֶׁר לֵבָב--    בְּלָמְדִי, מִשְׁפְּטֵי צִדְקֶךָ.<BR>
<A NAME="8"> </A>
<B>ח</B>  אֶת-חֻקֶּיךָ אֶשְׁמֹר;    אַל-תַּעַזְבֵנִי עַד-מְאֹד.</P>
<A NAME="9"> </A>
<P><B>ט</B>  בַּמֶּה יְזַכֶּה-נַּעַר, אֶת-אָרְחוֹ--    לִשְׁמֹר, כִּדְבָרֶךָ.<BR>
<A NAME="10"> </A>
<B>י</B>  בְּכָל-לִבִּי דְרַשְׁתִּיךָ;    אַל-תַּשְׁגֵּנִי, מִמִּצְו&zwj;ֹתֶיךָ.<BR>
<A NAME="11"> </A>
<B>יא</B>  בְּלִבִּי, צָפַנְתִּי אִמְרָתֶךָ--    לְמַעַן, לֹא אֶחֱטָא-לָךְ.<BR>
<A NAME="12"> </A>
<B>יב</B>  בָּרוּךְ אַתָּה יְהוָה--    לַמְּדֵנִי חֻקֶּיךָ.<BR>
<A NAME="13"> </A>
<B>יג</B>  בִּשְׂפָתַי סִפַּרְתִּי--    כֹּל, מִשְׁפְּטֵי-פִיךָ.<BR>
<A NAME="14"> </A>
<B>יד</B>  בְּדֶרֶךְ עֵדְו&zwj;ֹתֶיךָ שַׂשְׂתִּי--    כְּעַל כָּל-הוֹן.<BR>
<A NAME="15"> </A>
<B>טו</B>  בְּפִקּוּדֶיךָ אָשִׂיחָה;    וְאַבִּיטָה, אֹרְחֹתֶיךָ.<BR>
<A NAME="16"> </A>
<B>טז</B>  בְּחֻקֹּתֶיךָ אֶשְׁתַּעֲשָׁע;    לֹא אֶשְׁכַּח דְּבָרֶךָ.</P>
<A NAME="17"> </A>
<P><B>יז</B>  גְּמֹל עַל-עַבְדְּךָ אֶחְיֶה;    וְאֶשְׁמְרָה דְבָרֶךָ.<BR>
<A NAME="18"> </A>
<B>יח</B>  גַּל-עֵינַי וְאַבִּיטָה--    נִפְלָאוֹת, מִתּוֹרָתֶךָ.<BR>
<A NAME="19"> </A>
<B>יט</B>  גֵּר אָנֹכִי בָאָרֶץ;    אַל-תַּסְתֵּר מִמֶּנִּי, מִצְו&zwj;ֹתֶיךָ.<BR>
<A NAME="20"> </A>
<B>כ</B>  גָּרְסָה נַפְשִׁי לְתַאֲבָה--    אֶל-מִשְׁפָּטֶיךָ בְכָל-עֵת.<BR>
<A NAME="21"> </A>
<B>כא</B>  גָּעַרְתָּ, זֵדִים אֲרוּרִים--    הַשֹּׁגִים, מִמִּצְו&zwj;ֹתֶיךָ.<BR>
<A NAME="22"> </A>
<B>כב</B>  גַּל מֵעָלַי, חֶרְפָּה וָבוּז:    כִּי עֵדֹתֶיךָ נָצָרְתִּי.<BR>
<A NAME="23"> </A>
<B>כג</B>  גַּם יָשְׁבוּ שָׂרִים, בִּי נִדְבָּרוּ--    עַבְדְּךָ, יָשִׂיחַ בְּחֻקֶּיךָ.<BR>
<A NAME="24"> </A>
<B>כד</B>  גַּם-עֵדֹתֶיךָ, שַׁעֲשֻׁעָי--    אַנְשֵׁי עֲצָתִי.</P>
<A NAME="25"> </A>
<P><B>כה</B>  דָּבְקָה לֶעָפָר נַפְשִׁי;    חַיֵּנִי, כִּדְבָרֶךָ.<BR>
<A NAME="26"> </A>
<B>כו</B>  דְּרָכַי סִפַּרְתִּי, וַתַּעֲנֵנִי;    לַמְּדֵנִי חֻקֶּיךָ.<BR>
<A NAME="27"> </A>
<B>כז</B>  דֶּרֶךְ-פִּקּוּדֶיךָ הֲבִינֵנִי;    וְאָשִׂיחָה, בְּנִפְלְאוֹתֶיךָ.<BR>
<A NAME="28"> </A>
<B>כח</B>  דָּלְפָה נַפְשִׁי, מִתּוּגָה;    קַיְּמֵנִי, כִּדְבָרֶךָ.<BR>
<A NAME="29"> </A>
<B>כט</B>  דֶּרֶךְ-שֶׁקֶר, הָסֵר מִמֶּנִּי;    וְתוֹרָתְךָ חָנֵּנִי.<BR>
<A NAME="30"> </A>
<B>ל</B>  דֶּרֶךְ-אֱמוּנָה בָחָרְתִּי;    מִשְׁפָּטֶיךָ שִׁוִּיתִי.<BR>
<A NAME="31"> </A>
<B>לא</B>  דָּבַקְתִּי בְעֵדְו&zwj;ֹתֶיךָ;    יְהוָה, אַל-תְּבִישֵׁנִי.<BR>
<A NAME="32"> </A>
<B>לב</B>  דֶּרֶךְ-מִצְו&zwj;ֹתֶיךָ אָרוּץ:    כִּי תַרְחִיב לִבִּי.</P>
<A NAME="33"> </A>
<P><B>לג</B>  הוֹרֵנִי יְהוָה, דֶּרֶךְ חֻקֶּיךָ;    וְאֶצְּרֶנָּה עֵקֶב.<BR>
<A NAME="34"> </A>
<B>לד</B>  הֲבִינֵנִי, וְאֶצְּרָה תוֹרָתֶךָ;    וְאֶשְׁמְרֶנָּה בְכָל-לֵב.<BR>
<A NAME="35"> </A>
<B>לה</B>  הַדְרִיכֵנִי, בִּנְתִיב מִצְו&zwj;ֹתֶיךָ:    כִּי-בוֹ חָפָצְתִּי.<BR>
<A NAME="36"> </A>
<B>לו</B>  הַט-לִבִּי, אֶל-עֵדְו&zwj;ֹתֶיךָ;    וְאַל אֶל-בָּצַע.<BR>
<A NAME="37"> </A>
<B>לז</B>  הַעֲבֵר עֵינַי, מֵרְאוֹת שָׁוְא;    בִּדְרָכֶךָ חַיֵּנִי.<BR>
<A NAME="38"> </A>
<B>לח</B>  הָקֵם לְעַבְדְּךָ, אִמְרָתֶךָ--    אֲשֶׁר, לְיִרְאָתֶךָ.<BR>
<A NAME="39"> </A>
<B>לט</B>  הַעֲבֵר חֶרְפָּתִי, אֲשֶׁר יָגֹרְתִּי:    כִּי מִשְׁפָּטֶיךָ טוֹבִים.<BR>
<A NAME="40"> </A>
<B>מ</B>  הִנֵּה, תָּאַבְתִּי לְפִקֻּדֶיךָ;    בְּצִדְקָתְךָ חַיֵּנִי.</P>
<A NAME="41"> </A>
<P><B>מא</B>  וִיבֹאֻנִי חֲסָדֶךָ יְהוָה;    תְּשׁוּעָתְךָ, כְּאִמְרָתֶךָ.<BR>
<A NAME="42"> </A>
<B>מב</B>  וְאֶעֱנֶה חֹרְפִי דָבָר:    כִּי-בָטַחְתִּי, בִּדְבָרֶךָ.<BR>
<A NAME="43"> </A>
<B>מג</B>  וְאַל-תַּצֵּל מִפִּי דְבַר-אֱמֶת עַד-מְאֹד:    כִּי לְמִשְׁפָּטֶךָ, יִחָלְתִּי.<BR>
<A NAME="44"> </A>
<B>מד</B>  וְאֶשְׁמְרָה תוֹרָתְךָ תָמִיד--    לְעוֹלָם וָעֶד.<BR>
<A NAME="45"> </A>
<B>מה</B>  וְאֶתְהַלְּכָה בָרְחָבָה:    כִּי פִקֻּדֶיךָ דָרָשְׁתִּי.<BR>
<A NAME="46"> </A>
<B>מו</B>  וַאֲדַבְּרָה בְעֵדֹתֶיךָ, נֶגֶד מְלָכִים;    וְלֹא אֵבוֹשׁ.<BR>
<A NAME="47"> </A>
<B>מז</B>  וְאֶשְׁתַּעֲשַׁע בְּמִצְו&zwj;ֹתֶיךָ,    אֲשֶׁר אָהָבְתִּי.<BR>
<A NAME="48"> </A>
<B>מח</B>  וְאֶשָּׂא-כַפַּי--אֶל-מִצְו&zwj;ֹתֶיךָ, אֲשֶׁר אָהָבְתִּי;    וְאָשִׂיחָה בְחֻקֶּיךָ.</P>
<A NAME="49"> </A>
<P><B>מט</B>  זְכֹר-דָּבָר, לְעַבְדֶּךָ--    עַל, אֲשֶׁר יִחַלְתָּנִי.<BR>
<A NAME="50"> </A>
<B>נ</B>  זֹאת נֶחָמָתִי בְעָנְיִי:    כִּי אִמְרָתְךָ חִיָּתְנִי.<BR>
<A NAME="51"> </A>
<B>נא</B>  זֵדִים, הֱלִיצֻנִי עַד-מְאֹד;    מִתּוֹרָתְךָ, לֹא נָטִיתִי.<BR>
<A NAME="52"> </A>
<B>נב</B>  זָכַרְתִּי מִשְׁפָּטֶיךָ מֵעוֹלָם יְהוָה;    וָאֶתְנֶחָם.<BR>
<A NAME="53"> </A>
<B>נג</B>  זַלְעָפָה אֲחָזַתְנִי, מֵרְשָׁעִים--    עֹזְבֵי, תּוֹרָתֶךָ.<BR>
<A NAME="54"> </A>
<B>נד</B>  זְמִרוֹת, הָיוּ-לִי חֻקֶּיךָ--    בְּבֵית מְגוּרָי.<BR>
<A NAME="55"> </A>
<B>נה</B>  זָכַרְתִּי בַלַּיְלָה שִׁמְךָ יְהוָה;    וָאֶשְׁמְרָה, תּוֹרָתֶךָ.<BR>
<A NAME="56"> </A>
<B>נו</B>  זֹאת הָיְתָה-לִּי:    כִּי פִקֻּדֶיךָ נָצָרְתִּי.</P>
<A NAME="57"> </A>
<P><B>נז</B>  חֶלְקִי יְהוָה אָמַרְתִּי--    לִשְׁמֹר דְּבָרֶיךָ.<BR>
<A NAME="58"> </A>
<B>נח</B>  חִלִּיתִי פָנֶיךָ בְכָל-לֵב;    חָנֵּנִי, כְּאִמְרָתֶךָ.<BR>
<A NAME="59"> </A>
<B>נט</B>  חִשַּׁבְתִּי דְרָכָי;    וָאָשִׁיבָה רַגְלַי, אֶל-עֵדֹתֶיךָ.<BR>
<A NAME="60"> </A>
<B>ס</B>  חַשְׁתִּי, וְלֹא הִתְמַהְמָהְתִּי--    לִשְׁמֹר, מִצְו&zwj;ֹתֶיךָ.<BR>
<A NAME="61"> </A>
<B>סא</B>  חֶבְלֵי רְשָׁעִים עִוְּדֻנִי;    תּוֹרָתְךָ, לֹא שָׁכָחְתִּי.<BR>
<A NAME="62"> </A>
<B>סב</B>  חֲצוֹת-לַיְלָה--אָקוּם, לְהוֹדוֹת לָךְ:    עַל, מִשְׁפְּטֵי צִדְקֶךָ.<BR>
<A NAME="63"> </A>
<B>סג</B>  חָבֵר אָנִי, לְכָל-אֲשֶׁר יְרֵאוּךָ;    וּלְשֹׁמְרֵי, פִּקּוּדֶיךָ.<BR>
<A NAME="64"> </A>
<B>סד</B>  חַסְדְּךָ יְהוָה, מָלְאָה הָאָרֶץ;    חֻקֶּיךָ לַמְּדֵנִי.</P>
<A NAME="65"> </A>
<P><B>סה</B>  טוֹב, עָשִׂיתָ עִם-עַבְדְּךָ--    יְהוָה, כִּדְבָרֶךָ.<BR>
<A NAME="66"> </A>
<B>סו</B>  טוּב טַעַם וָדַעַת לַמְּדֵנִי:    כִּי בְמִצְו&zwj;ֹתֶיךָ הֶאֱמָנְתִּי.<BR>
<A NAME="67"> </A>
<B>סז</B>  טֶרֶם אֶעֱנֶה, אֲנִי שֹׁגֵג;    וְעַתָּה, אִמְרָתְךָ שָׁמָרְתִּי.<BR>
<A NAME="68"> </A>
<B>סח</B>  טוֹב-אַתָּה וּמֵטִיב;    לַמְּדֵנִי חֻקֶּיךָ.<BR>
<A NAME="69"> </A>
<B>סט</B>  טָפְלוּ עָלַי שֶׁקֶר זֵדִים;    אֲנִי, בְּכָל-לֵב אֶצֹּר פִּקּוּדֶיךָ.<BR>
<A NAME="70"> </A>
<B>ע</B>  טָפַשׁ כַּחֵלֶב לִבָּם;    אֲנִי, תּוֹרָתְךָ שִׁעֲשָׁעְתִּי.<BR>
<A NAME="71"> </A>
<B>עא</B>  טוֹב-לִי כִי-עֻנֵּיתִי--    לְמַעַן, אֶלְמַד חֻקֶּיךָ.<BR>
<A NAME="72"> </A>
<B>עב</B>  טוֹב-לִי תוֹרַת-פִּיךָ--    מֵאַלְפֵי, זָהָב וָכָסֶף.</P>
<A NAME="73"> </A>
<P><B>עג</B>  יָדֶיךָ עָשׂוּנִי, וַיְכוֹנְנוּנִי;    הֲבִינֵנִי, וְאֶלְמְדָה מִצְו&zwj;ֹתֶיךָ.<BR>
<A NAME="74"> </A>
<B>עד</B>  יְרֵאֶיךָ, יִרְאוּנִי וְיִשְׂמָחוּ:    כִּי לִדְבָרְךָ יִחָלְתִּי.<BR>
<A NAME="75"> </A>
<B>עה</B>  יָדַעְתִּי יְהוָה, כִּי-צֶדֶק מִשְׁפָּטֶיךָ;    וֶאֱמוּנָה, עִנִּיתָנִי.<BR>
<A NAME="76"> </A>
<B>עו</B>  יְהִי-נָא חַסְדְּךָ לְנַחֲמֵנִי--    כְּאִמְרָתְךָ לְעַבְדֶּךָ.<BR>
<A NAME="77"> </A>
<B>עז</B>  יְבֹאוּנִי רַחֲמֶיךָ וְאֶחְיֶה:    כִּי-תוֹרָתְךָ, שַׁעֲשֻׁעָי.<BR>
<A NAME="78"> </A>
<B>עח</B>  יֵבֹשׁוּ זֵדִים, כִּי-שֶׁקֶר עִוְּתוּנִי;    אֲנִי, אָשִׂיחַ בְּפִקּוּדֶיךָ.<BR>
<A NAME="79"> </A>
<B>עט</B>  יָשׁוּבוּ לִי יְרֵאֶיךָ;    וידעו (וְיֹדְעֵי), עֵדֹתֶיךָ.<BR>
<A NAME="80"> </A>
<B>פ</B>  יְהִי-לִבִּי תָמִים בְּחֻקֶּיךָ--    לְמַעַן, לֹא אֵבוֹשׁ.</P>
<A NAME="81"> </A>
<P><B>פא</B>  כָּלְתָה לִתְשׁוּעָתְךָ נַפְשִׁי;    לִדְבָרְךָ יִחָלְתִּי.<BR>
<A NAME="82"> </A>
<B>פב</B>  כָּלוּ עֵינַי, לְאִמְרָתֶךָ--    לֵאמֹר, מָתַי תְּנַחֲמֵנִי.<BR>
<A NAME="83"> </A>
<B>פג</B>  כִּי-הָיִיתִי, כְּנֹאד בְּקִיטוֹר--    חֻקֶּיךָ, לֹא שָׁכָחְתִּי.<BR>
<A NAME="84"> </A>
<B>פד</B>  כַּמָּה יְמֵי-עַבְדֶּךָ;    מָתַי תַּעֲשֶׂה בְרֹדְפַי מִשְׁפָּט.<BR>
<A NAME="85"> </A>
<B>פה</B>  כָּרוּ-לִי זֵדִים שִׁיחוֹת--    אֲשֶׁר, לֹא כְתוֹרָתֶךָ.<BR>
<A NAME="86"> </A>
<B>פו</B>  כָּל-מִצְו&zwj;ֹתֶיךָ אֱמוּנָה;    שֶׁקֶר רְדָפוּנִי עָזְרֵנִי.<BR>
<A NAME="87"> </A>
<B>פז</B>  כִּמְעַט, כִּלּוּנִי בָאָרֶץ;    וַאֲנִי, לֹא-עָזַבְתִּי פִקֻּדֶיךָ.<BR>
<A NAME="88"> </A>
<B>פח</B>  כְּחַסְדְּךָ חַיֵּנִי;    וְאֶשְׁמְרָה, עֵדוּת פִּיךָ.</P>
<A NAME="89"> </A>
<P><B>פט</B>  לְעוֹלָם יְהוָה--    דְּבָרְךָ, נִצָּב בַּשָּׁמָיִם.<BR>
<A NAME="90"> </A>
<B>צ</B>  לְדֹר וָדֹר, אֱמוּנָתֶךָ;    כּוֹנַנְתָּ אֶרֶץ, וַתַּעֲמֹד.<BR>
<A NAME="91"> </A>
<B>צא</B>  לְמִשְׁפָּטֶיךָ, עָמְדוּ הַיּוֹם:    כִּי הַכֹּל עֲבָדֶיךָ.<BR>
<A NAME="92"> </A>
<B>צב</B>  לוּלֵי תוֹרָתְךָ, שַׁעֲשֻׁעָי--    אָז, אָבַדְתִּי בְעָנְיִי.<BR>
<A NAME="93"> </A>
<B>צג</B>  לְעוֹלָם, לֹא-אֶשְׁכַּח פִּקּוּדֶיךָ:    כִּי בָם, חִיִּיתָנִי.<BR>
<A NAME="94"> </A>
<B>צד</B>  לְךָ-אֲנִי, הוֹשִׁיעֵנִי:    כִּי פִקּוּדֶיךָ דָרָשְׁתִּי.<BR>
<A NAME="95"> </A>
<B>צה</B>  לִי קִוּוּ רְשָׁעִים לְאַבְּדֵנִי;    עֵדֹתֶיךָ, אֶתְבּוֹנָן.<BR>
<A NAME="96"> </A>
<B>צו</B>  לְכָל-תִּכְלָה, רָאִיתִי קֵץ;    רְחָבָה מִצְוָתְךָ מְאֹד.</P>
<A NAME="97"> </A>
<P><B>צז</B>  מָה-אָהַבְתִּי תוֹרָתֶךָ:    כָּל-הַיּוֹם, הִיא שִׂיחָתִי.<BR>
<A NAME="98"> </A>
<B>צח</B>  מֵאֹיְבַי, תְּחַכְּמֵנִי מִצְו&zwj;ֹתֶךָ:    כִּי לְעוֹלָם הִיא-לִי.<BR>
<A NAME="99"> </A>
<B>צט</B>  מִכָּל-מְלַמְּדַי הִשְׂכַּלְתִּי:    כִּי עֵדְו&zwj;ֹתֶיךָ, שִׂיחָה לִי.<BR>
<A NAME="100"> </A>
<B>ק</B>  מִזְּקֵנִים אֶתְבּוֹנָן:    כִּי פִקּוּדֶיךָ נָצָרְתִּי.<BR>
<A NAME="101"> </A>
<B>קא</B>  מִכָּל-אֹרַח רָע, כָּלִאתִי רַגְלָי--    לְמַעַן, אֶשְׁמֹר דְּבָרֶךָ.<BR>
<A NAME="102"> </A>
<B>קב</B>  מִמִּשְׁפָּטֶיךָ לֹא-סָרְתִּי:    כִּי-אַתָּה, הוֹרֵתָנִי.<BR>
<A NAME="103"> </A>
<B>קג</B>  מַה-נִּמְלְצוּ לְחִכִּי, אִמְרָתֶךָ--    מִדְּבַשׁ לְפִי.<BR>
<A NAME="104"> </A>
<B>קד</B>  מִפִּקּוּדֶיךָ אֶתְבּוֹנָן;    עַל כֵּן, שָׂנֵאתִי כָּל-אֹרַח שָׁקֶר.</P>
<A NAME="105"> </A>
<P><B>קה</B>  נֵר-לְרַגְלִי דְבָרֶךָ;    וְאוֹר, לִנְתִיבָתִי.<BR>
<A NAME="106"> </A>
<B>קו</B>  נִשְׁבַּעְתִּי וָאֲקַיֵּמָה--    לִשְׁמֹר, מִשְׁפְּטֵי צִדְקֶךָ.<BR>
<A NAME="107"> </A>
<B>קז</B>  נַעֲנֵיתִי עַד-מְאֹד;    יְהוָה, חַיֵּנִי כִדְבָרֶךָ.<BR>
<A NAME="108"> </A>
<B>קח</B>  נִדְבוֹת פִּי, רְצֵה-נָא יְהוָה;    וּמִשְׁפָּטֶיךָ לַמְּדֵנִי.<BR>
<A NAME="109"> </A>
<B>קט</B>  נַפְשִׁי בְכַפִּי תָמִיד;    וְתוֹרָתְךָ, לֹא שָׁכָחְתִּי.<BR>
<A NAME="110"> </A>
<B>קי</B>  נָתְנוּ רְשָׁעִים פַּח לִי;    וּמִפִּקּוּדֶיךָ, לֹא תָעִיתִי.<BR>
<A NAME="111"> </A>
<B>קיא</B>  נָחַלְתִּי עֵדְו&zwj;ֹתֶיךָ לְעוֹלָם:    כִּי-שְׂשׂוֹן לִבִּי הֵמָּה.<BR>
<A NAME="112"> </A>
<B>קיב</B>  נָטִיתִי לִבִּי, לַעֲשׂוֹת חֻקֶּיךָ--    לְעוֹלָם עֵקֶב.</P>
<A NAME="113"> </A>
<P><B>קיג</B>  סֵעֲפִים שָׂנֵאתִי;    וְתוֹרָתְךָ אָהָבְתִּי.<BR>
<A NAME="114"> </A>
<B>קיד</B>  סִתְרִי וּמָגִנִּי אָתָּה;    לִדְבָרְךָ יִחָלְתִּי.<BR>
<A NAME="115"> </A>
<B>קטו</B>  סוּרוּ-מִמֶּנִּי מְרֵעִים;    וְאֶצְּרָה, מִצְו&zwj;ֹת אֱלֹהָי.<BR>
<A NAME="116"> </A>
<B>קטז</B>  סָמְכֵנִי כְאִמְרָתְךָ וְאֶחְיֶה;    וְאַל-תְּבִישֵׁנִי, מִשִּׂבְרִי.<BR>
<A NAME="117"> </A>
<B>קיז</B>  סְעָדֵנִי וְאִוָּשֵׁעָה;    וְאֶשְׁעָה בְחֻקֶּיךָ תָמִיד.<BR>
<A NAME="118"> </A>
<B>קיח</B>  סָלִיתָ, כָּל-שׁוֹגִים מֵחֻקֶּיךָ:    כִּי-שֶׁקֶר, תַּרְמִיתָם.<BR>
<A NAME="119"> </A>
<B>קיט</B>  סִגִים--הִשְׁבַּתָּ כָל-רִשְׁעֵי-אָרֶץ;    לָכֵן, אָהַבְתִּי עֵדֹתֶיךָ.<BR>
<A NAME="120"> </A>
<B>קכ</B>  סָמַר מִפַּחְדְּךָ בְשָׂרִי;    וּמִמִּשְׁפָּטֶיךָ יָרֵאתִי.</P>
<A NAME="121"> </A>
<P><B>קכא</B>  עָשִׂיתִי, מִשְׁפָּט וָצֶדֶק;    בַּל-תַּנִּיחֵנִי, לְעֹשְׁקָי.<BR>
<A NAME="122"> </A>
<B>קכב</B>  עֲרֹב עַבְדְּךָ לְטוֹב;    אַל-יַעַשְׁקֻנִי זֵדִים.<BR>
<A NAME="123"> </A>
<B>קכג</B>  עֵינַי, כָּלוּ לִישׁוּעָתֶךָ;    וּלְאִמְרַת צִדְקֶךָ.<BR>
<A NAME="124"> </A>
<B>קכד</B>  עֲשֵׂה עִם-עַבְדְּךָ כְחַסְדֶּךָ;    וְחֻקֶּיךָ לַמְּדֵנִי.<BR>
<A NAME="125"> </A>
<B>קכה</B>  עַבְדְּךָ-אָנִי הֲבִינֵנִי;    וְאֵדְעָה, עֵדֹתֶיךָ.<BR>
<A NAME="126"> </A>
<B>קכו</B>  עֵת, לַעֲשׂוֹת לַיהוָה--    הֵפֵרוּ, תּוֹרָתֶךָ.<BR>
<A NAME="127"> </A>
<B>קכז</B>  עַל-כֵּן, אָהַבְתִּי מִצְו&zwj;ֹתֶיךָ--    מִזָּהָב וּמִפָּז.<BR>
<A NAME="128"> </A>
<B>קכח</B>  עַל-כֵּן, כָּל-פִּקּוּדֵי כֹל יִשָּׁרְתִּי;    כָּל-אֹרַח שֶׁקֶר שָׂנֵאתִי.</P>
<A NAME="129"> </A>
<P><B>קכט</B>  פְּלָאוֹת עֵדְו&zwj;ֹתֶיךָ;    עַל-כֵּן, נְצָרָתַם נַפְשִׁי.<BR>
<A NAME="130"> </A>
<B>קל</B>  פֵּתַח דְּבָרֶיךָ יָאִיר;    מֵבִין פְּתָיִים.<BR>
<A NAME="131"> </A>
<B>קלא</B>  פִּי-פָעַרְתִּי, וָאֶשְׁאָפָה:    כִּי לְמִצְו&zwj;ֹתֶיךָ יָאָבְתִּי.<BR>
<A NAME="132"> </A>
<B>קלב</B>  פְּנֵה-אֵלַי וְחָנֵּנִי--    כְּמִשְׁפָּט, לְאֹהֲבֵי שְׁמֶךָ.<BR>
<A NAME="133"> </A>
<B>קלג</B>  פְּעָמַי, הָכֵן בְּאִמְרָתֶךָ;    וְאַל-תַּשְׁלֶט-בִּי כָל-אָוֶן.<BR>
<A NAME="134"> </A>
<B>קלד</B>  פְּדֵנִי, מֵעֹשֶׁק אָדָם;    וְאֶשְׁמְרָה, פִּקּוּדֶיךָ.<BR>
<A NAME="135"> </A>
<B>קלה</B>  פָּנֶיךָ, הָאֵר בְּעַבְדֶּךָ;    וְלַמְּדֵנִי, אֶת-חֻקֶּיךָ.<BR>
<A NAME="136"> </A>
<B>קלו</B>  פַּלְגֵי-מַיִם, יָרְדוּ עֵינָי--    עַל, לֹא-שָׁמְרוּ תוֹרָתֶךָ.</P>
<A NAME="137"> </A>
<P><B>קלז</B>  צַדִּיק אַתָּה יְהוָה;    וְיָשָׁר, מִשְׁפָּטֶיךָ.<BR>
<A NAME="138"> </A>
<B>קלח</B>  צִוִּיתָ, צֶדֶק עֵדֹתֶיךָ;    וֶאֱמוּנָה מְאֹד.<BR>
<A NAME="139"> </A>
<B>קלט</B>  צִמְּתַתְנִי קִנְאָתִי:    כִּי-שָׁכְחוּ דְבָרֶיךָ צָרָי.<BR>
<A NAME="140"> </A>
<B>קמ</B>  צְרוּפָה אִמְרָתְךָ מְאֹד;    וְעַבְדְּךָ אֲהֵבָהּ.<BR>
<A NAME="141"> </A>
<B>קמא</B>  צָעִיר אָנֹכִי וְנִבְזֶה;    פִּקֻּדֶיךָ, לֹא שָׁכָחְתִּי.<BR>
<A NAME="142"> </A>
<B>קמב</B>  צִדְקָתְךָ צֶדֶק לְעוֹלָם;    וְתוֹרָתְךָ אֱמֶת.<BR>
<A NAME="143"> </A>
<B>קמג</B>  צַר-וּמָצוֹק מְצָאוּנִי;    מִצְו&zwj;ֹתֶיךָ, שַׁעֲשֻׁעָי.<BR>
<A NAME="144"> </A>
<B>קמד</B>  צֶדֶק עֵדְו&zwj;ֹתֶיךָ לְעוֹלָם;    הֲבִינֵנִי וְאֶחְיֶה.</P>
<A NAME="145"> </A>
<P><B>קמה</B>  קָרָאתִי בְכָל-לֵב, עֲנֵנִי יְהוָה;    חֻקֶּיךָ אֶצֹּרָה.<BR>
<A NAME="146"> </A>
<B>קמו</B>  קְרָאתִיךָ הוֹשִׁיעֵנִי;    וְאֶשְׁמְרָה, עֵדֹתֶיךָ.<BR>
<A NAME="147"> </A>
<B>קמז</B>  קִדַּמְתִּי בַנֶּשֶׁף, וָאֲשַׁוֵּעָה;    לדבריך (לִדְבָרְךָ) יִחָלְתִּי.<BR>
<A NAME="148"> </A>
<B>קמח</B>  קִדְּמוּ עֵינַי, אַשְׁמֻרוֹת--    לָשִׂיחַ, בְּאִמְרָתֶךָ.<BR>
<A NAME="149"> </A>
<B>קמט</B>  קוֹלִי, שִׁמְעָה כְחַסְדֶּךָ;    יְהוָה, כְּמִשְׁפָּטֶךָ חַיֵּנִי.<BR>
<A NAME="150"> </A>
<B>קנ</B>  קָרְבוּ, רֹדְפֵי זִמָּה;    מִתּוֹרָתְךָ רָחָקוּ.<BR>
<A NAME="151"> </A>
<B>קנא</B>  קָרוֹב אַתָּה יְהוָה;    וְכָל-מִצְו&zwj;ֹתֶיךָ אֱמֶת.<BR>
<A NAME="152"> </A>
<B>קנב</B>  קֶדֶם יָדַעְתִּי, מֵעֵדֹתֶיךָ:    כִּי לְעוֹלָם יְסַדְתָּם.</P>
<A NAME="153"> </A>
<P><B>קנג</B>  רְאֵה-עָנְיִי וְחַלְּצֵנִי:    כִּי-תוֹרָתְךָ, לֹא שָׁכָחְתִּי.<BR>
<A NAME="154"> </A>
<B>קנד</B>  רִיבָה רִיבִי, וּגְאָלֵנִי;    לְאִמְרָתְךָ חַיֵּנִי.<BR>
<A NAME="155"> </A>
<B>קנה</B>  רָחוֹק מֵרְשָׁעִים יְשׁוּעָה:    כִּי חֻקֶּיךָ, לֹא דָרָשׁוּ.<BR>
<A NAME="156"> </A>
<B>קנו</B>  רַחֲמֶיךָ רַבִּים יְהוָה;    כְּמִשְׁפָּטֶיךָ חַיֵּנִי.<BR>
<A NAME="157"> </A>
<B>קנז</B>  רַבִּים, רֹדְפַי וְצָרָי;    מֵעֵדְו&zwj;ֹתֶיךָ, לֹא נָטִיתִי.<BR>
<A NAME="158"> </A>
<B>קנח</B>  רָאִיתִי בֹגְדִים, וָאֶתְקוֹטָטָה--    אֲשֶׁר אִמְרָתְךָ, לֹא שָׁמָרוּ.<BR>
<A NAME="159"> </A>
<B>קנט</B>  רְאֵה, כִּי-פִקּוּדֶיךָ אָהָבְתִּי;    יְהוָה, כְּחַסְדְּךָ חַיֵּנִי.<BR>
<A NAME="160"> </A>
<B>קס</B>  רֹאשׁ-דְּבָרְךָ אֱמֶת;    וּלְעוֹלָם, כָּל-מִשְׁפַּט צִדְקֶךָ.</P>
<A NAME="161"> </A>
<P><B>קסא</B>  שָׂרִים, רְדָפוּנִי חִנָּם;    ומדבריך (וּמִדְּבָרְךָ), פָּחַד לִבִּי.<BR>
<A NAME="162"> </A>
<B>קסב</B>  שָׂשׂ אָנֹכִי, עַל-אִמְרָתֶךָ--    כְּמוֹצֵא, שָׁלָל רָב.<BR>
<A NAME="163"> </A>
<B>קסג</B>  שֶׁקֶר שָׂנֵאתִי, וַאֲתַעֵבָה;    תּוֹרָתְךָ אָהָבְתִּי.<BR>
<A NAME="164"> </A>
<B>קסד</B>  שֶׁבַע בַּיּוֹם, הִלַּלְתִּיךָ--    עַל, מִשְׁפְּטֵי צִדְקֶךָ.<BR>
<A NAME="165"> </A>
<B>קסה</B>  שָׁלוֹם רָב, לְאֹהֲבֵי תוֹרָתֶךָ;    וְאֵין-לָמוֹ מִכְשׁוֹל.<BR>
<A NAME="166"> </A>
<B>קסו</B>  שִׂבַּרְתִּי לִישׁוּעָתְךָ יְהוָה;    וּמִצְו&zwj;ֹתֶיךָ עָשִׂיתִי.<BR>
<A NAME="167"> </A>
<B>קסז</B>  שָׁמְרָה נַפְשִׁי, עֵדֹתֶיךָ;    וָאֹהֲבֵם מְאֹד.<BR>
<A NAME="168"> </A>
<B>קסח</B>  שָׁמַרְתִּי פִקּוּדֶיךָ, וְעֵדֹתֶיךָ:    כִּי כָל-דְּרָכַי נֶגְדֶּךָ.</P>
<A NAME="169"> </A>
<P><B>קסט</B>  תִּקְרַב רִנָּתִי לְפָנֶיךָ יְהוָה;    כִּדְבָרְךָ הֲבִינֵנִי.<BR>
<A NAME="170"> </A>
<B>קע</B>  תָּבוֹא תְּחִנָּתִי לְפָנֶיךָ;    כְּאִמְרָתְךָ, הַצִּילֵנִי.<BR>
<A NAME="171"> </A>
<B>קעא</B>  תַּבַּעְנָה שְׂפָתַי תְּהִלָּה:    כִּי תְלַמְּדֵנִי חֻקֶּיךָ.<BR>
<A NAME="172"> </A>
<B>קעב</B>  תַּעַן לְשׁוֹנִי, אִמְרָתֶךָ:    כִּי כָל-מִצְו&zwj;ֹתֶיךָ צֶּדֶק.<BR>
<A NAME="173"> </A>
<B>קעג</B>  תְּהִי-יָדְךָ לְעָזְרֵנִי:    כִּי פִקּוּדֶיךָ בָחָרְתִּי.<BR>
<A NAME="174"> </A>
<B>קעד</B>  תָּאַבְתִּי לִישׁוּעָתְךָ יְהוָה;    וְתוֹרָתְךָ, שַׁעֲשֻׁעָי.<BR>
<A NAME="175"> </A>
<B>קעה</B>  תְּחִי-נַפְשִׁי, וּתְהַלְלֶךָּ;    וּמִשְׁפָּטֶךָ יַעְזְרֻנִי.<BR>
<A NAME="176"> </A>
<B>קעו</B>  תָּעִיתִי--    כְּשֶׂה אֹבֵד, בַּקֵּשׁ עַבְדֶּךָ:<BR>כִּי מִצְו&zwj;ֹתֶיךָ,    לֹא שָׁכָחְתִּי.</P>

<HR>
<P CLASS=s>
<A HREF="t0.html">תנ"ך</A> -
תהילים - <A HREF="t26.html">הכול</A><BR>פרק
<A HREF="t2601.html">א</A>
<A HREF="t2602.html">ב</A>
<A HREF="t2603.html">ג</A>
<A HREF="t2604.html">ד</A>
<A HREF="t2605.html">ה</A>
<A HREF="t2606.html">ו</A>
<A HREF="t2607.html">ז</A>
<A HREF="t2608.html">ח</A>
<A HREF="t2609.html">ט</A>
<A HREF="t2610.html">י</A>
<A HREF="t2611.html">יא</A>
<A HREF="t2612.html">יב</A>
<A HREF="t2613.html">יג</A>
<A HREF="t2614.html">יד</A>
<A HREF="t2615.html">טו</A>
<A HREF="t2616.html">טז</A>
<A HREF="t2617.html">יז</A>
<A HREF="t2618.html">יח</A>
<A HREF="t2619.html">יט</A>
<A HREF="t2620.html">כ</A>
<A HREF="t2621.html">כא</A>
<A HREF="t2622.html">כב</A>
<A HREF="t2623.html">כג</A>
<A HREF="t2624.html">כד</A>
<A HREF="t2625.html">כה</A>
<A HREF="t2626.html">כו</A>
<A HREF="t2627.html">כז</A>
<A HREF="t2628.html">כח</A>
<A HREF="t2629.html">כט</A>
<A HREF="t2630.html">ל</A>
<A HREF="t2631.html">לא</A>
<A HREF="t2632.html">לב</A>
<A HREF="t2633.html">לג</A>
<A HREF="t2634.html">לד</A>
<A HREF="t2635.html">לה</A>
<A HREF="t2636.html">לו</A>
<A HREF="t2637.html">לז</A>
<A HREF="t2638.html">לח</A>
<A HREF="t2639.html">לט</A>
<A HREF="t2640.html">מ</A>
<A HREF="t2641.html">מא</A>
<A HREF="t2642.html">מב</A>
<A HREF="t2643.html">מג</A>
<A HREF="t2644.html">מד</A>
<A HREF="t2645.html">מה</A>
<A HREF="t2646.html">מו</A>
<A HREF="t2647.html">מז</A>
<A HREF="t2648.html">מח</A>
<A HREF="t2649.html">מט</A>
<A HREF="t2650.html">נ</A>
<A HREF="t2651.html">נא</A>
<A HREF="t2652.html">נב</A>
<A HREF="t2653.html">נג</A>
<A HREF="t2654.html">נד</A>
<A HREF="t2655.html">נה</A>
<A HREF="t2656.html">נו</A>
<A HREF="t2657.html">נז</A>
<A HREF="t2658.html">נח</A>
<A HREF="t2659.html">נט</A>
<A HREF="t2660.html">ס</A>
<A HREF="t2661.html">סא</A>
<A HREF="t2662.html">סב</A>
<A HREF="t2663.html">סג</A>
<A HREF="t2664.html">סד</A>
<A HREF="t2665.html">סה</A>
<A HREF="t2666.html">סו</A>
<A HREF="t2667.html">סז</A>
<A HREF="t2668.html">סח</A>
<A HREF="t2669.html">סט</A>
<A HREF="t2670.html">ע</A>
<A HREF="t2671.html">עא</A>
<A HREF="t2672.html">עב</A>
<A HREF="t2673.html">עג</A>
<A HREF="t2674.html">עד</A>
<A HREF="t2675.html">עה</A>
<A HREF="t2676.html">עו</A>
<A HREF="t2677.html">עז</A>
<A HREF="t2678.html">עח</A>
<A HREF="t2679.html">עט</A>
<A HREF="t2680.html">פ</A>
<A HREF="t2681.html">פא</A>
<A HREF="t2682.html">פב</A>
<A HREF="t2683.html">פג</A>
<A HREF="t2684.html">פד</A>
<A HREF="t2685.html">פה</A>
<A HREF="t2686.html">פו</A>
<A HREF="t2687.html">פז</A>
<A HREF="t2688.html">פח</A>
<A HREF="t2689.html">פט</A>
<A HREF="t2690.html">צ</A>
<A HREF="t2691.html">צא</A>
<A HREF="t2692.html">צב</A>
<A HREF="t2693.html">צג</A>
<A HREF="t2694.html">צד</A>
<A HREF="t2695.html">צה</A>
<A HREF="t2696.html">צו</A>
<A HREF="t2697.html">צז</A>
<A HREF="t2698.html">צח</A>
<A HREF="t2699.html">צט</A>
<A HREF="t26a0.html">ק</A>
<A HREF="t26a1.html">קא</A>
<A HREF="t26a2.html">קב</A>
<A HREF="t26a3.html">קג</A>
<A HREF="t26a4.html">קד</A>
<A HREF="t26a5.html">קה</A>
<A HREF="t26a6.html">קו</A>
<A HREF="t26a7.html">קז</A>
<A HREF="t26a8.html">קח</A>
<A HREF="t26a9.html">קט</A>
<A HREF="t26b0.html">קי</A>
<A HREF="t26b1.html">קיא</A>
<A HREF="t26b2.html">קיב</A>
<A HREF="t26b3.html">קיג</A>
<A HREF="t26b4.html">קיד</A>
<A HREF="t26b5.html">קטו</A>
<A HREF="t26b6.html">קטז</A>
<A HREF="t26b7.html">קיז</A>
<A HREF="t26b8.html">קיח</A>
קיט
<A HREF="t26c0.html">קכ</A>
<A HREF="t26c1.html">קכא</A>
<A HREF="t26c2.html">קכב</A>
<A HREF="t26c3.html">קכג</A>
<A HREF="t26c4.html">קכד</A>
<A HREF="t26c5.html">קכה</A>
<A HREF="t26c6.html">קכו</A>
<A HREF="t26c7.html">קכז</A>
<A HREF="t26c8.html">קכח</A>
<A HREF="t26c9.html">קכט</A>
<A HREF="t26d0.html">קל</A>
<A HREF="t26d1.html">קלא</A>
<A HREF="t26d2.html">קלב</A>
<A HREF="t26d3.html">קלג</A>
<A HREF="t26d4.html">קלד</A>
<A HREF="t26d5.html">קלה</A>
<A HREF="t26d6.html">קלו</A>
<A HREF="t26d7.html">קלז</A>
<A HREF="t26d8.html">קלח</A>
<A HREF="t26d9.html">קלט</A>
<A HREF="t26e0.html">קמ</A>
<A HREF="t26e1.html">קמא</A>
<A HREF="t26e2.html">קמב</A>
<A HREF="t26e3.html">קמג</A>
<A HREF="t26e4.html">קמד</A>
<A HREF="t26e5.html">קמה</A>
<A HREF="t26e6.html">קמו</A>
<A HREF="t26e7.html">קמז</A>
<A HREF="t26e8.html">קמח</A>
<A HREF="t26e9.html">קמט</A>
<A HREF="t26f0.html">קנ</A>
</P>
<HR>

</BODY></HTML>

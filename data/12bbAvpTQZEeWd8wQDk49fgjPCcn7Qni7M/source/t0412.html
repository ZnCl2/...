<!DOCTYPE html>
<HTML DIR="RTL" LANG="HE">
<HEAD>


<LINK REL="stylesheet" HREF="t.css" TYPE="text/css">
<TITLE>תנ"ך מנוקד - במדבר פרק יב</TITLE>

</HEAD>
<BODY>
<HR>
<P CLASS=s>
<A HREF="t0.html">תנ"ך</A> -
במדבר - <A HREF="t04.html">הכול</A><BR>פרק
<A HREF="t0401.html">א</A>
<A HREF="t0402.html">ב</A>
<A HREF="t0403.html">ג</A>
<A HREF="t0404.html">ד</A>
<A HREF="t0405.html">ה</A>
<A HREF="t0406.html">ו</A>
<A HREF="t0407.html">ז</A>
<A HREF="t0408.html">ח</A>
<A HREF="t0409.html">ט</A>
<A HREF="t0410.html">י</A>
<A HREF="t0411.html">יא</A>
יב
<A HREF="t0413.html">יג</A>
<A HREF="t0414.html">יד</A>
<A HREF="t0415.html">טו</A>
<A HREF="t0416.html">טז</A>
<A HREF="t0417.html">יז</A>
<A HREF="t0418.html">יח</A>
<A HREF="t0419.html">יט</A>
<A HREF="t0420.html">כ</A>
<A HREF="t0421.html">כא</A>
<A HREF="t0422.html">כב</A>
<A HREF="t0423.html">כג</A>
<A HREF="t0424.html">כד</A>
<A HREF="t0425.html">כה</A>
<A HREF="t0426.html">כו</A>
<A HREF="t0427.html">כז</A>
<A HREF="t0428.html">כח</A>
<A HREF="t0429.html">כט</A>
<A HREF="t0430.html">ל</A>
<A HREF="t0431.html">לא</A>
<A HREF="t0432.html">לב</A>
<A HREF="t0433.html">לג</A>
<A HREF="t0434.html">לד</A>
<A HREF="t0435.html">לה</A>
<A HREF="t0436.html">לו</A>
<BR>
 <BR>
<A HREF="http://www.mechon-mamre.org/mp3/t0412.mp3" TARGET="_blank">האזנה לפרק זה</A>
</P>
<HR>

<H1>במדבר פרק יב</H1>

<A NAME="1"> </A>
<P><B>א</B> וַתְּדַבֵּר מִרְיָם וְאַהֲרֹן בְּמֹשֶׁה, עַל-אֹדוֹת הָאִשָּׁה הַכֻּשִׁית אֲשֶׁר לָקָח:  כִּי-אִשָּׁה כֻשִׁית, לָקָח. 
<A NAME="2"> </A>
<B>ב</B> וַיֹּאמְרוּ, הֲרַק אַךְ-בְּמֹשֶׁה דִּבֶּר יְהוָה--הֲלֹא, גַּם-בָּנוּ דִבֵּר; וַיִּשְׁמַע, יְהוָה. 
<A NAME="3"> </A>
<B>ג</B> וְהָאִישׁ מֹשֶׁה, עָנָו מְאֹד--מִכֹּל, הָאָדָם, אֲשֶׁר, עַל-פְּנֵי הָאֲדָמָה.  {ס} 
<A NAME="4"> </A>
<B>ד</B> וַיֹּאמֶר יְהוָה פִּתְאֹם, אֶל-מֹשֶׁה וְאֶל-אַהֲרֹן וְאֶל-מִרְיָם, צְאוּ שְׁלָשְׁתְּכֶם, אֶל-אֹהֶל מוֹעֵד; וַיֵּצְאוּ, שְׁלָשְׁתָּם. 
<A NAME="5"> </A>
<B>ה</B> וַיֵּרֶד יְהוָה בְּעַמּוּד עָנָן, וַיַּעֲמֹד פֶּתַח הָאֹהֶל; וַיִּקְרָא אַהֲרֹן וּמִרְיָם, וַיֵּצְאוּ שְׁנֵיהֶם. 
<A NAME="6"> </A>
<B>ו</B> וַיֹּאמֶר, שִׁמְעוּ-נָא דְבָרָי; אִם-יִהְיֶה, נְבִיאֲכֶם--יְהוָה בַּמַּרְאָה אֵלָיו אֶתְוַדָּע, בַּחֲלוֹם אֲדַבֶּר-בּוֹ. 
<A NAME="7"> </A>
<B>ז</B> לֹא-כֵן, עַבְדִּי מֹשֶׁה:  בְּכָל-בֵּיתִי, נֶאֱמָן הוּא. 
<A NAME="8"> </A>
<B>ח</B> פֶּה אֶל-פֶּה אֲדַבֶּר-בּוֹ, וּמַרְאֶה וְלֹא בְחִידֹת, וּתְמֻנַת יְהוָה, יַבִּיט; וּמַדּוּעַ לֹא יְרֵאתֶם, לְדַבֵּר בְּעַבְדִּי בְמֹשֶׁה. 
<A NAME="9"> </A>
<B>ט</B> וַיִּחַר-אַף יְהוָה בָּם, וַיֵּלַךְ. 
<A NAME="10"> </A>
<B>י</B> וְהֶעָנָן, סָר מֵעַל הָאֹהֶל, וְהִנֵּה מִרְיָם, מְצֹרַעַת כַּשָּׁלֶג; וַיִּפֶן אַהֲרֹן אֶל-מִרְיָם, וְהִנֵּה מְצֹרָעַת. 
<A NAME="11"> </A>
<B>יא</B> וַיֹּאמֶר אַהֲרֹן, אֶל-מֹשֶׁה:  בִּי אֲדֹנִי--אַל-נָא תָשֵׁת עָלֵינוּ חַטָּאת, אֲשֶׁר נוֹאַלְנוּ וַאֲשֶׁר חָטָאנוּ. 
<A NAME="12"> </A>
<B>יב</B> אַל-נָא תְהִי, כַּמֵּת, אֲשֶׁר בְּצֵאתוֹ מֵרֶחֶם אִמּוֹ, וַיֵּאָכֵל חֲצִי בְשָׂרוֹ. 
<A NAME="13"> </A>
<B>יג</B> וַיִּצְעַק מֹשֶׁה, אֶל-יְהוָה לֵאמֹר:  אֵל, נָא רְפָא נָא לָהּ.  {פ}<BR>
<A NAME="14"> </A>
<B>יד</B> וַיֹּאמֶר יְהוָה אֶל-מֹשֶׁה, וְאָבִיהָ יָרֹק יָרַק בְּפָנֶיהָ--הֲלֹא תִכָּלֵם, שִׁבְעַת יָמִים; תִּסָּגֵר שִׁבְעַת יָמִים, מִחוּץ לַמַּחֲנֶה, וְאַחַר, תֵּאָסֵף. 
<A NAME="15"> </A>
<B>טו</B> וַתִּסָּגֵר מִרְיָם מִחוּץ לַמַּחֲנֶה, שִׁבְעַת יָמִים; וְהָעָם לֹא נָסַע, עַד-הֵאָסֵף מִרְיָם. 
<A NAME="16"> </A>
<B>טז</B> וְאַחַר נָסְעוּ הָעָם, מֵחֲצֵרוֹת; וַיַּחֲנוּ, בְּמִדְבַּר פָּארָן.  {פ}</P>

<HR>
<P CLASS=s>
<A HREF="t0.html">תנ"ך</A> -
במדבר - <A HREF="t04.html">הכול</A><BR>פרק
<A HREF="t0401.html">א</A>
<A HREF="t0402.html">ב</A>
<A HREF="t0403.html">ג</A>
<A HREF="t0404.html">ד</A>
<A HREF="t0405.html">ה</A>
<A HREF="t0406.html">ו</A>
<A HREF="t0407.html">ז</A>
<A HREF="t0408.html">ח</A>
<A HREF="t0409.html">ט</A>
<A HREF="t0410.html">י</A>
<A HREF="t0411.html">יא</A>
יב
<A HREF="t0413.html">יג</A>
<A HREF="t0414.html">יד</A>
<A HREF="t0415.html">טו</A>
<A HREF="t0416.html">טז</A>
<A HREF="t0417.html">יז</A>
<A HREF="t0418.html">יח</A>
<A HREF="t0419.html">יט</A>
<A HREF="t0420.html">כ</A>
<A HREF="t0421.html">כא</A>
<A HREF="t0422.html">כב</A>
<A HREF="t0423.html">כג</A>
<A HREF="t0424.html">כד</A>
<A HREF="t0425.html">כה</A>
<A HREF="t0426.html">כו</A>
<A HREF="t0427.html">כז</A>
<A HREF="t0428.html">כח</A>
<A HREF="t0429.html">כט</A>
<A HREF="t0430.html">ל</A>
<A HREF="t0431.html">לא</A>
<A HREF="t0432.html">לב</A>
<A HREF="t0433.html">לג</A>
<A HREF="t0434.html">לד</A>
<A HREF="t0435.html">לה</A>
<A HREF="t0436.html">לו</A>
</P>
<HR>

</BODY></HTML>

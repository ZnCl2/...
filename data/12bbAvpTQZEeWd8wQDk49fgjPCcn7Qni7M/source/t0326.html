<!DOCTYPE html>
<HTML DIR="RTL" LANG="HE">
<HEAD>


<LINK REL="stylesheet" HREF="t.css" TYPE="text/css">
<TITLE>תנ"ך מנוקד - ויקרא פרק כו</TITLE>

</HEAD>
<BODY>
<HR>
<P CLASS=s>
<A HREF="t0.html">תנ"ך</A> -
ויקרא - <A HREF="t03.html">הכול</A><BR>פרק
<A HREF="t0301.html">א</A>
<A HREF="t0302.html">ב</A>
<A HREF="t0303.html">ג</A>
<A HREF="t0304.html">ד</A>
<A HREF="t0305.html">ה</A>
<A HREF="t0306.html">ו</A>
<A HREF="t0307.html">ז</A>
<A HREF="t0308.html">ח</A>
<A HREF="t0309.html">ט</A>
<A HREF="t0310.html">י</A>
<A HREF="t0311.html">יא</A>
<A HREF="t0312.html">יב</A>
<A HREF="t0313.html">יג</A>
<A HREF="t0314.html">יד</A>
<A HREF="t0315.html">טו</A>
<A HREF="t0316.html">טז</A>
<A HREF="t0317.html">יז</A>
<A HREF="t0318.html">יח</A>
<A HREF="t0319.html">יט</A>
<A HREF="t0320.html">כ</A>
<A HREF="t0321.html">כא</A>
<A HREF="t0322.html">כב</A>
<A HREF="t0323.html">כג</A>
<A HREF="t0324.html">כד</A>
<A HREF="t0325.html">כה</A>
כו
<A HREF="t0327.html">כז</A>
<BR>
 <BR>
<A HREF="http://www.mechon-mamre.org/mp3/t0326.mp3" TARGET="_blank">האזנה לפרק זה</A>
</P>
<HR>

<H1>ויקרא פרק כו</H1>

<A NAME="1"> </A>
<P><B>א</B> לֹא-תַעֲשׂוּ לָכֶם אֱלִילִם, וּפֶסֶל וּמַצֵּבָה לֹא-תָקִימוּ לָכֶם, וְאֶבֶן מַשְׂכִּית לֹא תִתְּנוּ בְּאַרְצְכֶם, לְהִשְׁתַּחֲו&zwj;ֹת עָלֶיהָ:  כִּי אֲנִי יְהוָה, אֱלֹהֵיכֶם. 
<A NAME="2"> </A>
<B>ב</B> אֶת-שַׁבְּתֹתַי תִּשְׁמֹרוּ, וּמִקְדָּשִׁי תִּירָאוּ:  אֲנִי, יְהוָה.  {פ}<BR>
<A NAME="3"> </A>
<B>ג</B> אִם-בְּחֻקֹּתַי, תֵּלֵכוּ; וְאֶת-מִצְו&zwj;ֹתַי תִּשְׁמְרוּ, וַעֲשִׂיתֶם אֹתָם. 
<A NAME="4"> </A>
<B>ד</B> וְנָתַתִּי גִשְׁמֵיכֶם, בְּעִתָּם; וְנָתְנָה הָאָרֶץ יְבוּלָהּ, וְעֵץ הַשָּׂדֶה יִתֵּן פִּרְיוֹ. 
<A NAME="5"> </A>
<B>ה</B> וְהִשִּׂיג לָכֶם דַּיִשׁ אֶת-בָּצִיר, וּבָצִיר יַשִּׂיג אֶת-זָרַע; וַאֲכַלְתֶּם לַחְמְכֶם לָשֹׂבַע, וִישַׁבְתֶּם לָבֶטַח בְּאַרְצְכֶם. 
<A NAME="6"> </A>
<B>ו</B> וְנָתַתִּי שָׁלוֹם בָּאָרֶץ, וּשְׁכַבְתֶּם וְאֵין מַחֲרִיד; וְהִשְׁבַּתִּי חַיָּה רָעָה, מִן-הָאָרֶץ, וְחֶרֶב, לֹא-תַעֲבֹר בְּאַרְצְכֶם. 
<A NAME="7"> </A>
<B>ז</B> וּרְדַפְתֶּם, אֶת-אֹיְבֵיכֶם; וְנָפְלוּ לִפְנֵיכֶם, לֶחָרֶב. 
<A NAME="8"> </A>
<B>ח</B> וְרָדְפוּ מִכֶּם חֲמִשָּׁה מֵאָה, וּמֵאָה מִכֶּם רְבָבָה יִרְדֹּפוּ; וְנָפְלוּ אֹיְבֵיכֶם לִפְנֵיכֶם, לֶחָרֶב. 
<A NAME="9"> </A>
<B>ט</B> וּפָנִיתִי אֲלֵיכֶם--וְהִפְרֵיתִי אֶתְכֶם, וְהִרְבֵּיתִי אֶתְכֶם; וַהֲקִימֹתִי אֶת-בְּרִיתִי, אִתְּכֶם. 
<A NAME="10"> </A>
<B>י</B> וַאֲכַלְתֶּם יָשָׁן, נוֹשָׁן; וְיָשָׁן, מִפְּנֵי חָדָשׁ תּוֹצִיאוּ. 
<A NAME="11"> </A>
<B>יא</B> וְנָתַתִּי מִשְׁכָּנִי, בְּתוֹכְכֶם; וְלֹא-תִגְעַל נַפְשִׁי, אֶתְכֶם. 
<A NAME="12"> </A>
<B>יב</B> וְהִתְהַלַּכְתִּי, בְּתוֹכְכֶם, וְהָיִיתִי לָכֶם, לֵאלֹהִים; וְאַתֶּם, תִּהְיוּ-לִי לְעָם. 
<A NAME="13"> </A>
<B>יג</B> אֲנִי יְהוָה אֱלֹהֵיכֶם, אֲשֶׁר הוֹצֵאתִי אֶתְכֶם מֵאֶרֶץ מִצְרַיִם, מִהְיֹת לָהֶם, עֲבָדִים; וָאֶשְׁבֹּר מֹטֹת עֻלְּכֶם, וָאוֹלֵךְ אֶתְכֶם קוֹמְמִיּוּת.  {פ}<BR>
<A NAME="14"> </A>
<B>יד</B> וְאִם-לֹא תִשְׁמְעוּ, לִי; וְלֹא תַעֲשׂוּ, אֵת כָּל-הַמִּצְו&zwj;ֹת הָאֵלֶּה. 
<A NAME="15"> </A>
<B>טו</B> וְאִם-בְּחֻקֹּתַי תִּמְאָסוּ, וְאִם אֶת-מִשְׁפָּטַי תִּגְעַל נַפְשְׁכֶם, לְבִלְתִּי עֲשׂוֹת אֶת-כָּל-מִצְו&zwj;ֹתַי, לְהַפְרְכֶם אֶת-בְּרִיתִי. 
<A NAME="16"> </A>
<B>טז</B> אַף-אֲנִי אֶעֱשֶׂה-זֹּאת לָכֶם, וְהִפְקַדְתִּי עֲלֵיכֶם בֶּהָלָה אֶת-הַשַּׁחֶפֶת וְאֶת-הַקַּדַּחַת, מְכַלּוֹת עֵינַיִם, וּמְדִיבֹת נָפֶשׁ; וּזְרַעְתֶּם לָרִיק זַרְעֲכֶם, וַאֲכָלֻהוּ אֹיְבֵיכֶם. 
<A NAME="17"> </A>
<B>יז</B> וְנָתַתִּי פָנַי בָּכֶם, וְנִגַּפְתֶּם לִפְנֵי אֹיְבֵיכֶם; וְרָדוּ בָכֶם שֹׂנְאֵיכֶם, וְנַסְתֶּם וְאֵין-רֹדֵף אֶתְכֶם. 
<A NAME="18"> </A>
<B>יח</B> וְאִם-עַד-אֵלֶּה--לֹא תִשְׁמְעוּ, לִי:  וְיָסַפְתִּי לְיַסְּרָה אֶתְכֶם, שֶׁבַע עַל-חַטֹּאתֵיכֶם. 
<A NAME="19"> </A>
<B>יט</B> וְשָׁבַרְתִּי, אֶת-גְּאוֹן עֻזְּכֶם; וְנָתַתִּי אֶת-שְׁמֵיכֶם כַּבַּרְזֶל, וְאֶת-אַרְצְכֶם כַּנְּחֻשָׁה. 
<A NAME="20"> </A>
<B>כ</B> וְתַם לָרִיק, כֹּחֲכֶם; וְלֹא-תִתֵּן אַרְצְכֶם, אֶת-יְבוּלָהּ, וְעֵץ הָאָרֶץ, לֹא יִתֵּן פִּרְיוֹ. 
<A NAME="21"> </A>
<B>כא</B> וְאִם-תֵּלְכוּ עִמִּי קֶרִי, וְלֹא תֹאבוּ לִשְׁמֹעַ לִי--וְיָסַפְתִּי עֲלֵיכֶם מַכָּה, שֶׁבַע כְּחַטֹּאתֵיכֶם. 
<A NAME="22"> </A>
<B>כב</B> וְהִשְׁלַחְתִּי בָכֶם אֶת-חַיַּת הַשָּׂדֶה, וְשִׁכְּלָה אֶתְכֶם, וְהִכְרִיתָה אֶת-בְּהֶמְתְּכֶם, וְהִמְעִיטָה אֶתְכֶם; וְנָשַׁמּוּ, דַּרְכֵיכֶם. 
<A NAME="23"> </A>
<B>כג</B> וְאִם-בְּאֵלֶּה--לֹא תִוָּסְרוּ, לִי; וַהֲלַכְתֶּם עִמִּי, קֶרִי. 
<A NAME="24"> </A>
<B>כד</B> וְהָלַכְתִּי אַף-אֲנִי עִמָּכֶם, בְּקֶרִי; וְהִכֵּיתִי אֶתְכֶם גַּם-אָנִי, שֶׁבַע עַל-חַטֹּאתֵיכֶם. 
<A NAME="25"> </A>
<B>כה</B> וְהֵבֵאתִי עֲלֵיכֶם חֶרֶב, נֹקֶמֶת נְקַם-בְּרִית, וְנֶאֱסַפְתֶּם, אֶל-עָרֵיכֶם; וְשִׁלַּחְתִּי דֶבֶר בְּתוֹכְכֶם, וְנִתַּתֶּם בְּיַד-אוֹיֵב. 
<A NAME="26"> </A>
<B>כו</B> בְּשִׁבְרִי לָכֶם, מַטֵּה-לֶחֶם, וְאָפוּ עֶשֶׂר נָשִׁים לַחְמְכֶם בְּתַנּוּר אֶחָד, וְהֵשִׁיבוּ לַחְמְכֶם בַּמִּשְׁקָל; וַאֲכַלְתֶּם, וְלֹא תִשְׂבָּעוּ.  {ס} 
<A NAME="27"> </A>
<B>כז</B> וְאִם-בְּזֹאת--לֹא תִשְׁמְעוּ, לִי; וַהֲלַכְתֶּם עִמִּי, בְּקֶרִי. 
<A NAME="28"> </A>
<B>כח</B> וְהָלַכְתִּי עִמָּכֶם, בַּחֲמַת-קֶרִי; וְיִסַּרְתִּי אֶתְכֶם אַף-אָנִי, שֶׁבַע עַל-חַטֹּאתֵיכֶם. 
<A NAME="29"> </A>
<B>כט</B> וַאֲכַלְתֶּם, בְּשַׂר בְּנֵיכֶם; וּבְשַׂר בְּנֹתֵיכֶם, תֹּאכֵלוּ. 
<A NAME="30"> </A>
<B>ל</B> וְהִשְׁמַדְתִּי אֶת-בָּמֹתֵיכֶם, וְהִכְרַתִּי אֶת-חַמָּנֵיכֶם, וְנָתַתִּי אֶת-פִּגְרֵיכֶם, עַל-פִּגְרֵי גִּלּוּלֵיכֶם; וְגָעֲלָה נַפְשִׁי, אֶתְכֶם. 
<A NAME="31"> </A>
<B>לא</B> וְנָתַתִּי אֶת-עָרֵיכֶם חָרְבָּה, וַהֲשִׁמּוֹתִי אֶת-מִקְדְּשֵׁיכֶם; וְלֹא אָרִיחַ, בְּרֵיחַ נִיחֹחֲכֶם. 
<A NAME="32"> </A>
<B>לב</B> וַהֲשִׁמֹּתִי אֲנִי, אֶת-הָאָרֶץ; וְשָׁמְמוּ עָלֶיהָ אֹיְבֵיכֶם, הַיֹּשְׁבִים בָּהּ. 
<A NAME="33"> </A>
<B>לג</B> וְאֶתְכֶם אֱזָרֶה בַגּוֹיִם, וַהֲרִיקֹתִי אַחֲרֵיכֶם חָרֶב; וְהָיְתָה אַרְצְכֶם שְׁמָמָה, וְעָרֵיכֶם יִהְיוּ חָרְבָּה. 
<A NAME="34"> </A>
<B>לד</B> אָז תִּרְצֶה הָאָרֶץ אֶת-שַׁבְּתֹתֶיהָ, כֹּל יְמֵי הָשַּׁמָּה, וְאַתֶּם, בְּאֶרֶץ אֹיְבֵיכֶם; אָז תִּשְׁבַּת הָאָרֶץ, וְהִרְצָת אֶת-שַׁבְּתֹתֶיהָ. 
<A NAME="35"> </A>
<B>לה</B> כָּל-יְמֵי הָשַּׁמָּה, תִּשְׁבֹּת, אֵת אֲשֶׁר לֹא-שָׁבְתָה בְּשַׁבְּתֹתֵיכֶם, בְּשִׁבְתְּכֶם עָלֶיהָ. 
<A NAME="36"> </A>
<B>לו</B> וְהַנִּשְׁאָרִים בָּכֶם--וְהֵבֵאתִי מֹרֶךְ בִּלְבָבָם, בְּאַרְצֹת אֹיְבֵיהֶם; וְרָדַף אֹתָם, קוֹל עָלֶה נִדָּף, וְנָסוּ מְנֻסַת-חֶרֶב וְנָפְלוּ, וְאֵין רֹדֵף. 
<A NAME="37"> </A>
<B>לז</B> וְכָשְׁלוּ אִישׁ-בְּאָחִיו כְּמִפְּנֵי-חֶרֶב, וְרֹדֵף אָיִן; וְלֹא-תִהְיֶה לָכֶם תְּקוּמָה, לִפְנֵי אֹיְבֵיכֶם. 
<A NAME="38"> </A>
<B>לח</B> וַאֲבַדְתֶּם, בַּגּוֹיִם; וְאָכְלָה אֶתְכֶם, אֶרֶץ אֹיְבֵיכֶם. 
<A NAME="39"> </A>
<B>לט</B> וְהַנִּשְׁאָרִים בָּכֶם, יִמַּקּוּ בַּעֲו&zwj;ֹנָם, בְּאַרְצֹת, אֹיְבֵיכֶם; וְאַף בַּעֲו&zwj;ֹנֹת אֲבֹתָם, אִתָּם יִמָּקּוּ. 
<A NAME="40"> </A>
<B>מ</B> וְהִתְוַדּוּ אֶת-עֲו&zwj;ֹנָם וְאֶת-עֲו&zwj;ֹן אֲבֹתָם, בְּמַעֲלָם אֲשֶׁר מָעֲלוּ-בִי, וְאַף, אֲשֶׁר-הָלְכוּ עִמִּי בְּקֶרִי. 
<A NAME="41"> </A>
<B>מא</B> אַף-אֲנִי, אֵלֵךְ עִמָּם בְּקֶרִי, וְהֵבֵאתִי אֹתָם, בְּאֶרֶץ אֹיְבֵיהֶם; אוֹ-אָז יִכָּנַע, לְבָבָם הֶעָרֵל, וְאָז, יִרְצוּ אֶת-עֲו&zwj;ֹנָם. 
<A NAME="42"> </A>
<B>מב</B> וְזָכַרְתִּי, אֶת-בְּרִיתִי יַעֲקוֹב; וְאַף אֶת-בְּרִיתִי יִצְחָק וְאַף אֶת-בְּרִיתִי אַבְרָהָם, אֶזְכֹּר--וְהָאָרֶץ אֶזְכֹּר. 
<A NAME="43"> </A>
<B>מג</B> וְהָאָרֶץ תֵּעָזֵב מֵהֶם וְתִרֶץ אֶת-שַׁבְּתֹתֶיהָ, בָּהְשַׁמָּה מֵהֶם, וְהֵם, יִרְצוּ אֶת-עֲו&zwj;ֹנָם; יַעַן וּבְיַעַן--בְּמִשְׁפָּטַי מָאָסוּ, וְאֶת-חֻקֹּתַי גָּעֲלָה נַפְשָׁם. 
<A NAME="44"> </A>
<B>מד</B> וְאַף-גַּם-זֹאת בִּהְיוֹתָם בְּאֶרֶץ אֹיְבֵיהֶם, לֹא-מְאַסְתִּים וְלֹא-גְעַלְתִּים לְכַלֹּתָם--לְהָפֵר בְּרִיתִי, אִתָּם:  כִּי אֲנִי יְהוָה, אֱלֹהֵיהֶם. 
<A NAME="45"> </A>
<B>מה</B> וְזָכַרְתִּי לָהֶם, בְּרִית רִאשֹׁנִים:  אֲשֶׁר הוֹצֵאתִי-אֹתָם מֵאֶרֶץ מִצְרַיִם לְעֵינֵי הַגּוֹיִם, לִהְיוֹת לָהֶם לֵאלֹהִים--אֲנִי יְהוָה. 
<A NAME="46"> </A>
<B>מו</B> אֵלֶּה הַחֻקִּים וְהַמִּשְׁפָּטִים, וְהַתּוֹרֹת, אֲשֶׁר נָתַן יְהוָה, בֵּינוֹ וּבֵין בְּנֵי יִשְׂרָאֵל--בְּהַר סִינַי, בְּיַד-מֹשֶׁה.  {פ}</P>

<HR>
<P CLASS=s>
<A HREF="t0.html">תנ"ך</A> -
ויקרא - <A HREF="t03.html">הכול</A><BR>פרק
<A HREF="t0301.html">א</A>
<A HREF="t0302.html">ב</A>
<A HREF="t0303.html">ג</A>
<A HREF="t0304.html">ד</A>
<A HREF="t0305.html">ה</A>
<A HREF="t0306.html">ו</A>
<A HREF="t0307.html">ז</A>
<A HREF="t0308.html">ח</A>
<A HREF="t0309.html">ט</A>
<A HREF="t0310.html">י</A>
<A HREF="t0311.html">יא</A>
<A HREF="t0312.html">יב</A>
<A HREF="t0313.html">יג</A>
<A HREF="t0314.html">יד</A>
<A HREF="t0315.html">טו</A>
<A HREF="t0316.html">טז</A>
<A HREF="t0317.html">יז</A>
<A HREF="t0318.html">יח</A>
<A HREF="t0319.html">יט</A>
<A HREF="t0320.html">כ</A>
<A HREF="t0321.html">כא</A>
<A HREF="t0322.html">כב</A>
<A HREF="t0323.html">כג</A>
<A HREF="t0324.html">כד</A>
<A HREF="t0325.html">כה</A>
כו
<A HREF="t0327.html">כז</A>
</P>
<HR>

</BODY></HTML>

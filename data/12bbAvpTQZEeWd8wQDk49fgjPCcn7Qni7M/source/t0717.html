<!DOCTYPE html>
<HTML DIR="RTL" LANG="HE">
<HEAD>


<LINK REL="stylesheet" HREF="t.css" TYPE="text/css">
<TITLE>תנ"ך מנוקד - שופטים פרק יז</TITLE>

</HEAD>
<BODY>
<HR>
<P CLASS=s>
<A HREF="t0.html">תנ"ך</A> -
שופטים - <A HREF="t07.html">הכול</A><BR>פרק
<A HREF="t0701.html">א</A>
<A HREF="t0702.html">ב</A>
<A HREF="t0703.html">ג</A>
<A HREF="t0704.html">ד</A>
<A HREF="t0705.html">ה</A>
<A HREF="t0706.html">ו</A>
<A HREF="t0707.html">ז</A>
<A HREF="t0708.html">ח</A>
<A HREF="t0709.html">ט</A>
<A HREF="t0710.html">י</A>
<A HREF="t0711.html">יא</A>
<A HREF="t0712.html">יב</A>
<A HREF="t0713.html">יג</A>
<A HREF="t0714.html">יד</A>
<A HREF="t0715.html">טו</A>
<A HREF="t0716.html">טז</A>
יז
<A HREF="t0718.html">יח</A>
<A HREF="t0719.html">יט</A>
<A HREF="t0720.html">כ</A>
<A HREF="t0721.html">כא</A>
<BR>
 <BR>
<A HREF="http://www.mechon-mamre.org/mp3/t0717.mp3" TARGET="_blank">האזנה לפרק זה</A>
</P>
<HR>

<H1>שופטים פרק יז</H1>

<A NAME="1"> </A>
<P><B>א</B> וַיְהִי-אִישׁ מֵהַר-אֶפְרָיִם, וּשְׁמוֹ מִיכָיְהוּ. 
<A NAME="2"> </A>
<B>ב</B> וַיֹּאמֶר לְאִמּוֹ אֶלֶף וּמֵאָה הַכֶּסֶף אֲשֶׁר לֻקַּח-לָךְ, ואתי (וְאַתְּ) אָלִית וְגַם אָמַרְתְּ בְּאָזְנַי, הִנֵּה-הַכֶּסֶף אִתִּי, אֲנִי לְקַחְתִּיו; וַתֹּאמֶר אִמּוֹ, בָּרוּךְ בְּנִי לַיהוָה. 
<A NAME="3"> </A>
<B>ג</B> וַיָּשֶׁב אֶת-אֶלֶף-וּמֵאָה הַכֶּסֶף, לְאִמּוֹ; וַתֹּאמֶר אִמּוֹ הַקְדֵּשׁ הִקְדַּשְׁתִּי אֶת-הַכֶּסֶף לַיהוָה מִיָּדִי לִבְנִי, לַעֲשׂוֹת פֶּסֶל וּמַסֵּכָה, וְעַתָּה, אֲשִׁיבֶנּוּ לָךְ. 
<A NAME="4"> </A>
<B>ד</B> וַיָּשֶׁב אֶת-הַכֶּסֶף, לְאִמּוֹ; וַתִּקַּח אִמּוֹ מָאתַיִם כֶּסֶף וַתִּתְּנֵהוּ לַצּוֹרֵף, וַיַּעֲשֵׂהוּ פֶּסֶל וּמַסֵּכָה, וַיְהִי, בְּבֵית מִיכָיְהוּ. 
<A NAME="5"> </A>
<B>ה</B> וְהָאִישׁ מִיכָה, לוֹ בֵּית אֱלֹהִים; וַיַּעַשׂ אֵפוֹד, וּתְרָפִים, וַיְמַלֵּא אֶת-יַד אַחַד מִבָּנָיו, וַיְהִי-לוֹ לְכֹהֵן. 
<A NAME="6"> </A>
<B>ו</B> בַּיָּמִים הָהֵם, אֵין מֶלֶךְ בְּיִשְׂרָאֵל:  אִישׁ הַיָּשָׁר בְּעֵינָיו, יַעֲשֶׂה.  {פ}<BR>
<A NAME="7"> </A>
<B>ז</B> וַיְהִי-נַעַר, מִבֵּית לֶחֶם יְהוּדָה, מִמִּשְׁפַּחַת, יְהוּדָה; וְהוּא לֵוִי, וְהוּא גָר-שָׁם. 
<A NAME="8"> </A>
<B>ח</B> וַיֵּלֶךְ הָאִישׁ מֵהָעִיר, מִבֵּית לֶחֶם יְהוּדָה, לָגוּר, בַּאֲשֶׁר יִמְצָא; וַיָּבֹא הַר-אֶפְרַיִם עַד-בֵּית מִיכָה, לַעֲשׂוֹת דַּרְכּוֹ. 
<A NAME="9"> </A>
<B>ט</B> וַיֹּאמֶר-לוֹ מִיכָה, מֵאַיִן תָּבוֹא; וַיֹּאמֶר אֵלָיו לֵוִי אָנֹכִי, מִבֵּית לֶחֶם יְהוּדָה, וְאָנֹכִי הֹלֵךְ, לָגוּר בַּאֲשֶׁר אֶמְצָא. 
<A NAME="10"> </A>
<B>י</B> וַיֹּאמֶר לוֹ מִיכָה שְׁבָה עִמָּדִי, וֶהְיֵה-לִי לְאָב וּלְכֹהֵן, וְאָנֹכִי אֶתֶּן-לְךָ עֲשֶׂרֶת כֶּסֶף לַיָּמִים, וְעֵרֶךְ בְּגָדִים וּמִחְיָתֶךָ; וַיֵּלֶךְ, הַלֵּוִי. 
<A NAME="11"> </A>
<B>יא</B> וַיּוֹאֶל הַלֵּוִי, לָשֶׁבֶת אֶת-הָאִישׁ; וַיְהִי הַנַּעַר לוֹ, כְּאַחַד מִבָּנָיו. 
<A NAME="12"> </A>
<B>יב</B> וַיְמַלֵּא מִיכָה אֶת-יַד הַלֵּוִי, וַיְהִי-לוֹ הַנַּעַר לְכֹהֵן; וַיְהִי, בְּבֵית מִיכָה. 
<A NAME="13"> </A>
<B>יג</B> וַיֹּאמֶר מִיכָה--עַתָּה יָדַעְתִּי, כִּי-יֵיטִיב יְהוָה לִי:  כִּי הָיָה-לִי הַלֵּוִי, לְכֹהֵן.  {פ}</P>

<HR>
<P CLASS=s>
<A HREF="t0.html">תנ"ך</A> -
שופטים - <A HREF="t07.html">הכול</A><BR>פרק
<A HREF="t0701.html">א</A>
<A HREF="t0702.html">ב</A>
<A HREF="t0703.html">ג</A>
<A HREF="t0704.html">ד</A>
<A HREF="t0705.html">ה</A>
<A HREF="t0706.html">ו</A>
<A HREF="t0707.html">ז</A>
<A HREF="t0708.html">ח</A>
<A HREF="t0709.html">ט</A>
<A HREF="t0710.html">י</A>
<A HREF="t0711.html">יא</A>
<A HREF="t0712.html">יב</A>
<A HREF="t0713.html">יג</A>
<A HREF="t0714.html">יד</A>
<A HREF="t0715.html">טו</A>
<A HREF="t0716.html">טז</A>
יז
<A HREF="t0718.html">יח</A>
<A HREF="t0719.html">יט</A>
<A HREF="t0720.html">כ</A>
<A HREF="t0721.html">כא</A>
</P>
<HR>

</BODY></HTML>

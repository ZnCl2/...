<!DOCTYPE html>
<HTML DIR="RTL" LANG="HE">
<HEAD>


<LINK REL="stylesheet" HREF="t.css" TYPE="text/css">
<TITLE>תנ"ך מנוקד - שמואל ב פרק ט</TITLE>

</HEAD>
<BODY>
<HR>
<P CLASS=s>
<A HREF="t0.html">תנ"ך</A> -
שמואל - <A HREF="t08.html">הכול</A><BR>שמואל א פרק
<A HREF="t08a01.html">א</A>
<A HREF="t08a02.html">ב</A>
<A HREF="t08a03.html">ג</A>
<A HREF="t08a04.html">ד</A>
<A HREF="t08a05.html">ה</A>
<A HREF="t08a06.html">ו</A>
<A HREF="t08a07.html">ז</A>
<A HREF="t08a08.html">ח</A>
<A HREF="t08a09.html">ט</A>
<A HREF="t08a10.html">י</A>
<A HREF="t08a11.html">יא</A>
<A HREF="t08a12.html">יב</A>
<A HREF="t08a13.html">יג</A>
<A HREF="t08a14.html">יד</A>
<A HREF="t08a15.html">טו</A>
<A HREF="t08a16.html">טז</A>
<A HREF="t08a17.html">יז</A>
<A HREF="t08a18.html">יח</A>
<A HREF="t08a19.html">יט</A>
<A HREF="t08a20.html">כ</A>
<A HREF="t08a21.html">כא</A>
<A HREF="t08a22.html">כב</A>
<A HREF="t08a23.html">כג</A>
<A HREF="t08a24.html">כד</A>
<A HREF="t08a25.html">כה</A>
<A HREF="t08a26.html">כו</A>
<A HREF="t08a27.html">כז</A>
<A HREF="t08a28.html">כח</A>
<A HREF="t08a29.html">כט</A>
<A HREF="t08a30.html">ל</A>
<A HREF="t08a31.html">לא</A>
- שמואל ב פרק
<A HREF="t08b01.html">א</A>
<A HREF="t08b02.html">ב</A>
<A HREF="t08b03.html">ג</A>
<A HREF="t08b04.html">ד</A>
<A HREF="t08b05.html">ה</A>
<A HREF="t08b06.html">ו</A>
<A HREF="t08b07.html">ז</A>
<A HREF="t08b08.html">ח</A>
ט
<A HREF="t08b10.html">י</A>
<A HREF="t08b11.html">יא</A>
<A HREF="t08b12.html">יב</A>
<A HREF="t08b13.html">יג</A>
<A HREF="t08b14.html">יד</A>
<A HREF="t08b15.html">טו</A>
<A HREF="t08b16.html">טז</A>
<A HREF="t08b17.html">יז</A>
<A HREF="t08b18.html">יח</A>
<A HREF="t08b19.html">יט</A>
<A HREF="t08b20.html">כ</A>
<A HREF="t08b21.html">כא</A>
<A HREF="t08b22.html">כב</A>
<A HREF="t08b23.html">כג</A>
<A HREF="t08b24.html">כד</A>
<BR>
 <BR>
<A HREF="http://www.mechon-mamre.org/mp3/t08b09.mp3" TARGET="_blank">האזנה לפרק זה</A>
</P>
<HR>

<H1>שמואל ב פרק ט</H1>

<A NAME="1"> </A>
<P><B>א</B> וַיֹּאמֶר דָּוִד--הֲכִי יֶשׁ-עוֹד, אֲשֶׁר נוֹתַר לְבֵית שָׁאוּל; וְאֶעֱשֶׂה עִמּוֹ חֶסֶד, בַּעֲבוּר יְהוֹנָתָן. 
<A NAME="2"> </A>
<B>ב</B> וּלְבֵית שָׁאוּל עֶבֶד וּשְׁמוֹ צִיבָא, וַיִּקְרְאוּ-לוֹ אֶל-דָּוִד; וַיֹּאמֶר הַמֶּלֶךְ אֵלָיו הַאַתָּה צִיבָא, וַיֹּאמֶר עַבְדֶּךָ. 
<A NAME="3"> </A>
<B>ג</B> וַיֹּאמֶר הַמֶּלֶךְ, הַאֶפֶס עוֹד אִישׁ לְבֵית שָׁאוּל, וְאֶעֱשֶׂה עִמּוֹ, חֶסֶד אֱלֹהִים; וַיֹּאמֶר צִיבָא אֶל-הַמֶּלֶךְ, עוֹד בֵּן לִיהוֹנָתָן נְכֵה רַגְלָיִם. 
<A NAME="4"> </A>
<B>ד</B> וַיֹּאמֶר-לוֹ הַמֶּלֶךְ, אֵיפֹה הוּא; וַיֹּאמֶר צִיבָא, אֶל-הַמֶּלֶךְ, הִנֵּה-הוּא בֵּית מָכִיר בֶּן-עַמִּיאֵל, בְּלוֹ דְבָר. 
<A NAME="5"> </A>
<B>ה</B> וַיִּשְׁלַח, הַמֶּלֶךְ דָּוִד; וַיִּקָּחֵהוּ, מִבֵּית מָכִיר בֶּן-עַמִּיאֵל--מִלּוֹ דְבָר. 
<A NAME="6"> </A>
<B>ו</B> וַיָּבֹא מְפִיבֹשֶׁת בֶּן-יְהוֹנָתָן בֶּן-שָׁאוּל, אֶל-דָּוִד, וַיִּפֹּל עַל-פָּנָיו, וַיִּשְׁתָּחוּ; וַיֹּאמֶר דָּוִד מְפִיבֹשֶׁת, וַיֹּאמֶר הִנֵּה עַבְדֶּךָ. 
<A NAME="7"> </A>
<B>ז</B> וַיֹּאמֶר לוֹ דָוִד אַל-תִּירָא, כִּי עָשֹׂה אֶעֱשֶׂה עִמְּךָ חֶסֶד בַּעֲבוּר יְהוֹנָתָן אָבִיךָ, וַהֲשִׁבֹתִי לְךָ, אֶת-כָּל-שְׂדֵה שָׁאוּל אָבִיךָ; וְאַתָּה, תֹּאכַל לֶחֶם עַל-שֻׁלְחָנִי--תָּמִיד. 
<A NAME="8"> </A>
<B>ח</B> וַיִּשְׁתַּחוּ, וַיֹּאמֶר מֶה עַבְדֶּךָ:  כִּי פָנִיתָ, אֶל-הַכֶּלֶב הַמֵּת אֲשֶׁר כָּמוֹנִי. 
<A NAME="9"> </A>
<B>ט</B> וַיִּקְרָא הַמֶּלֶךְ, אֶל-צִיבָא נַעַר שָׁאוּל--וַיֹּאמֶר אֵלָיו:  כֹּל אֲשֶׁר הָיָה לְשָׁאוּל וּלְכָל-בֵּיתוֹ, נָתַתִּי לְבֶן-אֲדֹנֶיךָ. 
<A NAME="10"> </A>
<B>י</B> וְעָבַדְתָּ לּוֹ אֶת-הָאֲדָמָה אַתָּה וּבָנֶיךָ וַעֲבָדֶיךָ וְהֵבֵאתָ, וְהָיָה לְבֶן-אֲדֹנֶיךָ לֶּחֶם וַאֲכָלוֹ, וּמְפִיבֹשֶׁת בֶּן-אֲדֹנֶיךָ, יֹאכַל תָּמִיד לֶחֶם עַל-שֻׁלְחָנִי; וּלְצִיבָא, חֲמִשָּׁה עָשָׂר בָּנִים--וְעֶשְׂרִים עֲבָדִים. 
<A NAME="11"> </A>
<B>יא</B> וַיֹּאמֶר צִיבָא, אֶל-הַמֶּלֶךְ, כְּכֹל אֲשֶׁר יְצַוֶּה אֲדֹנִי הַמֶּלֶךְ אֶת-עַבְדּוֹ, כֵּן יַעֲשֶׂה עַבְדֶּךָ; וּמְפִיבֹשֶׁת, אֹכֵל עַל-שֻׁלְחָנִי, כְּאַחַד, מִבְּנֵי הַמֶּלֶךְ. 
<A NAME="12"> </A>
<B>יב</B> וְלִמְפִיבֹשֶׁת בֵּן-קָטָן, וּשְׁמוֹ מִיכָא; וְכֹל מוֹשַׁב בֵּית-צִיבָא, עֲבָדִים לִמְפִיבֹשֶׁת. 
<A NAME="13"> </A>
<B>יג</B> וּמְפִיבֹשֶׁת, יֹשֵׁב בִּירוּשָׁלִַם, כִּי עַל-שֻׁלְחַן הַמֶּלֶךְ תָּמִיד, הוּא אֹכֵל; וְהוּא פִסֵּחַ, שְׁתֵּי רַגְלָיו.  {פ}</P>

<HR>
<P CLASS=s>
<A HREF="t0.html">תנ"ך</A> -
שמואל - <A HREF="t08.html">הכול</A><BR>שמואל א פרק
<A HREF="t08a01.html">א</A>
<A HREF="t08a02.html">ב</A>
<A HREF="t08a03.html">ג</A>
<A HREF="t08a04.html">ד</A>
<A HREF="t08a05.html">ה</A>
<A HREF="t08a06.html">ו</A>
<A HREF="t08a07.html">ז</A>
<A HREF="t08a08.html">ח</A>
<A HREF="t08a09.html">ט</A>
<A HREF="t08a10.html">י</A>
<A HREF="t08a11.html">יא</A>
<A HREF="t08a12.html">יב</A>
<A HREF="t08a13.html">יג</A>
<A HREF="t08a14.html">יד</A>
<A HREF="t08a15.html">טו</A>
<A HREF="t08a16.html">טז</A>
<A HREF="t08a17.html">יז</A>
<A HREF="t08a18.html">יח</A>
<A HREF="t08a19.html">יט</A>
<A HREF="t08a20.html">כ</A>
<A HREF="t08a21.html">כא</A>
<A HREF="t08a22.html">כב</A>
<A HREF="t08a23.html">כג</A>
<A HREF="t08a24.html">כד</A>
<A HREF="t08a25.html">כה</A>
<A HREF="t08a26.html">כו</A>
<A HREF="t08a27.html">כז</A>
<A HREF="t08a28.html">כח</A>
<A HREF="t08a29.html">כט</A>
<A HREF="t08a30.html">ל</A>
<A HREF="t08a31.html">לא</A>
- שמואל ב פרק
<A HREF="t08b01.html">א</A>
<A HREF="t08b02.html">ב</A>
<A HREF="t08b03.html">ג</A>
<A HREF="t08b04.html">ד</A>
<A HREF="t08b05.html">ה</A>
<A HREF="t08b06.html">ו</A>
<A HREF="t08b07.html">ז</A>
<A HREF="t08b08.html">ח</A>
ט
<A HREF="t08b10.html">י</A>
<A HREF="t08b11.html">יא</A>
<A HREF="t08b12.html">יב</A>
<A HREF="t08b13.html">יג</A>
<A HREF="t08b14.html">יד</A>
<A HREF="t08b15.html">טו</A>
<A HREF="t08b16.html">טז</A>
<A HREF="t08b17.html">יז</A>
<A HREF="t08b18.html">יח</A>
<A HREF="t08b19.html">יט</A>
<A HREF="t08b20.html">כ</A>
<A HREF="t08b21.html">כא</A>
<A HREF="t08b22.html">כב</A>
<A HREF="t08b23.html">כג</A>
<A HREF="t08b24.html">כד</A>
</P>
<HR>

</BODY></HTML>

<!DOCTYPE html>
<HTML DIR="RTL" LANG="HE">
<HEAD>


<LINK REL="stylesheet" HREF="t.css" TYPE="text/css">
<TITLE>תנ"ך מנוקד - דברי הימים ב פרק לה</TITLE>

</HEAD>
<BODY>
<HR>
<P CLASS=s>
<A HREF="t0.html">תנ"ך</A> -
דברי הימים - <A HREF="t25.html">הכול</A><BR>דברי הימים א פרק
<A HREF="t25a01.html">א</A>
<A HREF="t25a02.html">ב</A>
<A HREF="t25a03.html">ג</A>
<A HREF="t25a04.html">ד</A>
<A HREF="t25a05.html">ה</A>
<A HREF="t25a06.html">ו</A>
<A HREF="t25a07.html">ז</A>
<A HREF="t25a08.html">ח</A>
<A HREF="t25a09.html">ט</A>
<A HREF="t25a10.html">י</A>
<A HREF="t25a11.html">יא</A>
<A HREF="t25a12.html">יב</A>
<A HREF="t25a13.html">יג</A>
<A HREF="t25a14.html">יד</A>
<A HREF="t25a15.html">טו</A>
<A HREF="t25a16.html">טז</A>
<A HREF="t25a17.html">יז</A>
<A HREF="t25a18.html">יח</A>
<A HREF="t25a19.html">יט</A>
<A HREF="t25a20.html">כ</A>
<A HREF="t25a21.html">כא</A>
<A HREF="t25a22.html">כב</A>
<A HREF="t25a23.html">כג</A>
<A HREF="t25a24.html">כד</A>
<A HREF="t25a25.html">כה</A>
<A HREF="t25a26.html">כו</A>
<A HREF="t25a27.html">כז</A>
<A HREF="t25a28.html">כח</A>
<A HREF="t25a29.html">כט</A>
- דברי הימים ב פרק
<A HREF="t25b01.html">א</A>
<A HREF="t25b02.html">ב</A>
<A HREF="t25b03.html">ג</A>
<A HREF="t25b04.html">ד</A>
<A HREF="t25b05.html">ה</A>
<A HREF="t25b06.html">ו</A>
<A HREF="t25b07.html">ז</A>
<A HREF="t25b08.html">ח</A>
<A HREF="t25b09.html">ט</A>
<A HREF="t25b10.html">י</A>
<A HREF="t25b11.html">יא</A>
<A HREF="t25b12.html">יב</A>
<A HREF="t25b13.html">יג</A>
<A HREF="t25b14.html">יד</A>
<A HREF="t25b15.html">טו</A>
<A HREF="t25b16.html">טז</A>
<A HREF="t25b17.html">יז</A>
<A HREF="t25b18.html">יח</A>
<A HREF="t25b19.html">יט</A>
<A HREF="t25b20.html">כ</A>
<A HREF="t25b21.html">כא</A>
<A HREF="t25b22.html">כב</A>
<A HREF="t25b23.html">כג</A>
<A HREF="t25b24.html">כד</A>
<A HREF="t25b25.html">כה</A>
<A HREF="t25b26.html">כו</A>
<A HREF="t25b27.html">כז</A>
<A HREF="t25b28.html">כח</A>
<A HREF="t25b29.html">כט</A>
<A HREF="t25b30.html">ל</A>
<A HREF="t25b31.html">לא</A>
<A HREF="t25b32.html">לב</A>
<A HREF="t25b33.html">לג</A>
<A HREF="t25b34.html">לד</A>
לה
<A HREF="t25b36.html">לו</A>
<BR>
 <BR>
<A HREF="http://www.mechon-mamre.org/mp3/t25b35.mp3" TARGET="_blank">האזנה לפרק זה</A>
</P>
<HR>

<H1>דברי הימים ב פרק לה</H1>

<A NAME="1"> </A>
<P><B>א</B> וַיַּעַשׂ יֹאשִׁיָּהוּ בִירוּשָׁלִַם פֶּסַח, לַיהוָה; וַיִּשְׁחֲטוּ הַפֶּסַח, בְּאַרְבָּעָה עָשָׂר לַחֹדֶשׁ הָרִאשׁוֹן. 
<A NAME="2"> </A>
<B>ב</B> וַיַּעֲמֵד הַכֹּהֲנִים, עַל-מִשְׁמְרוֹתָם; וַיְחַזְּקֵם, לַעֲבוֹדַת בֵּית יְהוָה.  {ס} 
<A NAME="3"> </A>
<B>ג</B> וַיֹּאמֶר לַלְוִיִּם המבונים (הַמְּבִינִים) לְכָל-יִשְׂרָאֵל הַקְּדוֹשִׁים לַיהוָה, תְּנוּ אֶת-אֲרוֹן-הַקֹּדֶשׁ בַּבַּיִת אֲשֶׁר בָּנָה שְׁלֹמֹה בֶן-דָּוִיד מֶלֶךְ יִשְׂרָאֵל--אֵין-לָכֶם מַשָּׂא, בַּכָּתֵף; עַתָּה, עִבְדוּ אֶת-יְהוָה אֱלֹהֵיכֶם, וְאֵת, עַמּוֹ יִשְׂרָאֵל. 
<A NAME="4"> </A>
<B>ד</B> והכונו (וְהָכִינוּ) לְבֵית-אֲבוֹתֵיכֶם, כְּמַחְלְקוֹתֵיכֶם--בִּכְתָב, דָּוִיד מֶלֶךְ יִשְׂרָאֵל, וּבְמִכְתַּב, שְׁלֹמֹה בְנוֹ. 
<A NAME="5"> </A>
<B>ה</B> וְעִמְדוּ בַקֹּדֶשׁ, לִפְלוּגֹּת בֵּית הָאָבוֹת, לַאֲחֵיכֶם, בְּנֵי הָעָם--וַחֲלֻקַּת בֵּית-אָב, לַלְוִיִּם. 
<A NAME="6"> </A>
<B>ו</B> וְשַׁחֲטוּ, הַפָּסַח; וְהִתְקַדְּשׁוּ וְהָכִינוּ לַאֲחֵיכֶם, לַעֲשׂוֹת כִּדְבַר-יְהוָה בְּיַד-מֹשֶׁה.  {פ}<BR>
<A NAME="7"> </A>
<B>ז</B> וַיָּרֶם יֹאשִׁיָּהוּ לִבְנֵי הָעָם צֹאן כְּבָשִׂים וּבְנֵי-עִזִּים, הַכֹּל לַפְּסָחִים, לְכָל-הַנִּמְצָא לְמִסְפַּר שְׁלֹשִׁים אֶלֶף, וּבָקָר שְׁלֹשֶׁת אֲלָפִים:  אֵלֶּה, מֵרְכוּשׁ הַמֶּלֶךְ.  {ס} 
<A NAME="8"> </A>
<B>ח</B> וְשָׂרָיו לִנְדָבָה לָעָם, לַכֹּהֲנִים וְלַלְוִיִּם--הֵרִימוּ:  חִלְקִיָּה וּזְכַרְיָהוּ וִיחִיאֵל, נְגִידֵי בֵּית הָאֱלֹהִים, לַכֹּהֲנִים נָתְנוּ לַפְּסָחִים אַלְפַּיִם וְשֵׁשׁ מֵאוֹת, וּבָקָר שְׁלֹשׁ מֵאוֹת. 
<A NAME="9"> </A>
<B>ט</B> וכונניהו (וְכָנַנְיָהוּ) וּשְׁמַעְיָהוּ וּנְתַנְאֵל אֶחָיו, וַחֲשַׁבְיָהוּ וִיעִיאֵל וְיוֹזָבָד--שָׂרֵי הַלְוִיִּם:  הֵרִימוּ לַלְוִיִּם לַפְּסָחִים חֲמֵשֶׁת אֲלָפִים, וּבָקָר חֲמֵשׁ מֵאוֹת. 
<A NAME="10"> </A>
<B>י</B> וַתִּכּוֹן, הָעֲבוֹדָה; וַיַּעַמְדוּ הַכֹּהֲנִים עַל-עָמְדָם וְהַלְוִיִּם עַל-מַחְלְקוֹתָם, כְּמִצְוַת הַמֶּלֶךְ. 
<A NAME="11"> </A>
<B>יא</B> וַיִּשְׁחֲטוּ, הַפָּסַח; וַיִּזְרְקוּ הַכֹּהֲנִים מִיָּדָם, וְהַלְוִיִּם מַפְשִׁיטִים. 
<A NAME="12"> </A>
<B>יב</B> וַיָּסִירוּ הָעֹלָה לְתִתָּם לְמִפְלַגּוֹת לְבֵית-אָבוֹת, לִבְנֵי הָעָם, לְהַקְרִיב לַיהוָה, כַּכָּתוּב בְּסֵפֶר מֹשֶׁה; וְכֵן, לַבָּקָר. 
<A NAME="13"> </A>
<B>יג</B> וַיְבַשְּׁלוּ הַפֶּסַח בָּאֵשׁ, כַּמִּשְׁפָּט; וְהַקֳּדָשִׁים בִּשְּׁלוּ, בַּסִּירוֹת וּבַדְּוָדִים וּבַצֵּלָחוֹת, וַיָּרִיצוּ, לְכָל-בְּנֵי הָעָם. 
<A NAME="14"> </A>
<B>יד</B> וְאַחַר, הֵכִינוּ לָהֶם וְלַכֹּהֲנִים--כִּי הַכֹּהֲנִים בְּנֵי אַהֲרֹן, בְּהַעֲלוֹת הָעוֹלָה וְהַחֲלָבִים עַד-לָיְלָה; וְהַלְוִיִּם הֵכִינוּ לָהֶם, וְלַכֹּהֲנִים בְּנֵי אַהֲרֹן. 
<A NAME="15"> </A>
<B>טו</B> וְהַמְשֹׁרְרִים בְּנֵי-אָסָף עַל-מַעֲמָדָם, כְּמִצְוַת דָּוִיד וְאָסָף וְהֵימָן וִידֻתוּן חוֹזֵה הַמֶּלֶךְ, וְהַשֹּׁעֲרִים, לְשַׁעַר וָשָׁעַר:  אֵין לָהֶם, לָסוּר מֵעַל עֲבֹדָתָם--כִּי-אֲחֵיהֶם הַלְוִיִּם, הֵכִינוּ לָהֶם. 
<A NAME="16"> </A>
<B>טז</B> וַתִּכּוֹן כָּל-עֲבוֹדַת יְהוָה בַּיּוֹם הַהוּא, לַעֲשׂוֹת הַפֶּסַח, וְהַעֲלוֹת עֹלוֹת, עַל מִזְבַּח יְהוָה--כְּמִצְוַת, הַמֶּלֶךְ יֹאשִׁיָּהוּ. 
<A NAME="17"> </A>
<B>יז</B> וַיַּעֲשׂוּ בְנֵי-יִשְׂרָאֵל הַנִּמְצְאִים אֶת-הַפֶּסַח, בָּעֵת הַהִיא, וְאֶת-חַג הַמַּצּוֹת, שִׁבְעַת יָמִים. 
<A NAME="18"> </A>
<B>יח</B> וְלֹא-נַעֲשָׂה פֶסַח כָּמֹהוּ בְּיִשְׂרָאֵל, מִימֵי שְׁמוּאֵל הַנָּבִיא; וְכָל-מַלְכֵי יִשְׂרָאֵל לֹא-עָשׂוּ כַּפֶּסַח אֲשֶׁר-עָשָׂה יֹאשִׁיָּהוּ וְהַכֹּהֲנִים וְהַלְוִיִּם וְכָל-יְהוּדָה, וְיִשְׂרָאֵל הַנִּמְצָא, וְיוֹשְׁבֵי, יְרוּשָׁלִָם.  {ס} 
<A NAME="19"> </A>
<B>יט</B> בִּשְׁמוֹנֶה עֶשְׂרֵה שָׁנָה, לְמַלְכוּת יֹאשִׁיָּהוּ--נַעֲשָׂה, הַפֶּסַח הַזֶּה. 
<A NAME="20"> </A>
<B>כ</B> אַחֲרֵי כָל-זֹאת, אֲשֶׁר הֵכִין יֹאשִׁיָּהוּ אֶת-הַבַּיִת, עָלָה נְכוֹ מֶלֶךְ-מִצְרַיִם לְהִלָּחֵם בְּכַרְכְּמִישׁ, עַל-פְּרָת; וַיֵּצֵא לִקְרָאתוֹ, יֹאשִׁיָּהוּ. 
<A NAME="21"> </A>
<B>כא</B> וַיִּשְׁלַח אֵלָיו מַלְאָכִים לֵאמֹר מַה-לִּי וָלָךְ מֶלֶךְ יְהוּדָה, לֹא-עָלֶיךָ אַתָּה הַיּוֹם כִּי אֶל-בֵּית מִלְחַמְתִּי, וֵאלֹהִים, אָמַר לְבַהֲלֵנִי:  חֲדַל-לְךָ מֵאֱלֹהִים אֲשֶׁר-עִמִּי, וְאַל-יַשְׁחִיתֶךָ. 
<A NAME="22"> </A>
<B>כב</B> וְלֹא-הֵסֵב יֹאשִׁיָּהוּ פָנָיו מִמֶּנּוּ, כִּי לְהִלָּחֵם-בּוֹ הִתְחַפֵּשׂ, וְלֹא שָׁמַע אֶל-דִּבְרֵי נְכוֹ, מִפִּי אֱלֹהִים; וַיָּבֹא, לְהִלָּחֵם בְּבִקְעַת מְגִדּוֹ. 
<A NAME="23"> </A>
<B>כג</B> וַיֹּרוּ, הַיֹּרִים, לַמֶּלֶךְ, יֹאשִׁיָּהוּ; וַיֹּאמֶר הַמֶּלֶךְ לַעֲבָדָיו הַעֲבִירוּנִי, כִּי הָחֳלֵיתִי מְאֹד. 
<A NAME="24"> </A>
<B>כד</B> וַיַּעֲבִירֻהוּ עֲבָדָיו מִן-הַמֶּרְכָּבָה, וַיַּרְכִּיבֻהוּ עַל רֶכֶב הַמִּשְׁנֶה אֲשֶׁר-לוֹ, וַיּוֹלִיכֻהוּ יְרוּשָׁלִַם, וַיָּמָת וַיִּקָּבֵר בְּקִבְרוֹת אֲבֹתָיו; וְכָל-יְהוּדָה, וִירוּשָׁלִַם, מִתְאַבְּלִים, עַל-יֹאשִׁיָּהוּ.  {פ}<BR>
<A NAME="25"> </A>
<B>כה</B> וַיְקוֹנֵן יִרְמְיָהוּ, עַל-יֹאשִׁיָּהוּ, וַיֹּאמְרוּ כָל-הַשָּׁרִים וְהַשָּׁרוֹת בְּקִינוֹתֵיהֶם עַל-יֹאשִׁיָּהוּ עַד-הַיּוֹם, וַיִּתְּנוּם לְחֹק עַל-יִשְׂרָאֵל; וְהִנָּם כְּתוּבִים, עַל-הַקִּינוֹת. 
<A NAME="26"> </A>
<B>כו</B> וְיֶתֶר דִּבְרֵי יֹאשִׁיָּהוּ, וַחֲסָדָיו--כַּכָּתוּב, בְּתוֹרַת יְהוָה. 
<A NAME="27"> </A>
<B>כז</B> וּדְבָרָיו, הָרִאשֹׁנִים וְהָאַחֲרֹנִים--הִנָּם כְּתוּבִים, עַל-סֵפֶר מַלְכֵי-יִשְׂרָאֵל וִיהוּדָה.</P>

<HR>
<P CLASS=s>
<A HREF="t0.html">תנ"ך</A> -
דברי הימים - <A HREF="t25.html">הכול</A><BR>דברי הימים א פרק
<A HREF="t25a01.html">א</A>
<A HREF="t25a02.html">ב</A>
<A HREF="t25a03.html">ג</A>
<A HREF="t25a04.html">ד</A>
<A HREF="t25a05.html">ה</A>
<A HREF="t25a06.html">ו</A>
<A HREF="t25a07.html">ז</A>
<A HREF="t25a08.html">ח</A>
<A HREF="t25a09.html">ט</A>
<A HREF="t25a10.html">י</A>
<A HREF="t25a11.html">יא</A>
<A HREF="t25a12.html">יב</A>
<A HREF="t25a13.html">יג</A>
<A HREF="t25a14.html">יד</A>
<A HREF="t25a15.html">טו</A>
<A HREF="t25a16.html">טז</A>
<A HREF="t25a17.html">יז</A>
<A HREF="t25a18.html">יח</A>
<A HREF="t25a19.html">יט</A>
<A HREF="t25a20.html">כ</A>
<A HREF="t25a21.html">כא</A>
<A HREF="t25a22.html">כב</A>
<A HREF="t25a23.html">כג</A>
<A HREF="t25a24.html">כד</A>
<A HREF="t25a25.html">כה</A>
<A HREF="t25a26.html">כו</A>
<A HREF="t25a27.html">כז</A>
<A HREF="t25a28.html">כח</A>
<A HREF="t25a29.html">כט</A>
- דברי הימים ב פרק
<A HREF="t25b01.html">א</A>
<A HREF="t25b02.html">ב</A>
<A HREF="t25b03.html">ג</A>
<A HREF="t25b04.html">ד</A>
<A HREF="t25b05.html">ה</A>
<A HREF="t25b06.html">ו</A>
<A HREF="t25b07.html">ז</A>
<A HREF="t25b08.html">ח</A>
<A HREF="t25b09.html">ט</A>
<A HREF="t25b10.html">י</A>
<A HREF="t25b11.html">יא</A>
<A HREF="t25b12.html">יב</A>
<A HREF="t25b13.html">יג</A>
<A HREF="t25b14.html">יד</A>
<A HREF="t25b15.html">טו</A>
<A HREF="t25b16.html">טז</A>
<A HREF="t25b17.html">יז</A>
<A HREF="t25b18.html">יח</A>
<A HREF="t25b19.html">יט</A>
<A HREF="t25b20.html">כ</A>
<A HREF="t25b21.html">כא</A>
<A HREF="t25b22.html">כב</A>
<A HREF="t25b23.html">כג</A>
<A HREF="t25b24.html">כד</A>
<A HREF="t25b25.html">כה</A>
<A HREF="t25b26.html">כו</A>
<A HREF="t25b27.html">כז</A>
<A HREF="t25b28.html">כח</A>
<A HREF="t25b29.html">כט</A>
<A HREF="t25b30.html">ל</A>
<A HREF="t25b31.html">לא</A>
<A HREF="t25b32.html">לב</A>
<A HREF="t25b33.html">לג</A>
<A HREF="t25b34.html">לד</A>
לה
<A HREF="t25b36.html">לו</A>
</P>
<HR>

</BODY></HTML>

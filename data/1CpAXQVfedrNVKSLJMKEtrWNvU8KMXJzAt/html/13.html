<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="hu">
	<head>
		<title>PyroMaster Minden Ami Pirotechnika!</title>
	<link href="../elemek/index/style.css" rel="stylesheet" type="text/css">
	
	<link href="../pictures/pm.ico" rel="shortcut icon" type="image/x-icon">
	<META HTTP-EQUIV="Content-Type" CONTENT="text/html; charset=utf-8">
	<meta http-equiv="Content-Language" content="hu"/>	
	<meta name="description" content="PyroMaster minden ami pirotechnika">	
	<meta name="keywords" content="pirotechnika, tűzijáték, PyroMaster, vetőcsöves, rakéta, bomba, robbanószerek, lőpor, csillagok, petárda, TNT,  ">
	<meta name="copyright" content="&copy; minden jog fenntartva!">
	<meta name="author" content="PyroMaster">
	<meta name="robots" content="index, follow, all">
	<meta name="viewport" content="width=device-width, initial-scale=1.0">
<base target="_top">
	
	

 </head>
	<body>



<div id="header">

	<div id="cimsor">

			<h1><a href="../index.html">PyroMaster</a></h1>
			<h2>Minden Ami Pirotechnika</h2>

	</div>

<br><br><div id="navigacio">

		<ul>

			<p><a href="../index.html">Home</a></p>
			<p><a href="../start.html">Tartalomjegyzék</a></p>
			
		</ul>

		
	</div>

</div>

<div id="body">

<h2>Csillaggörgető építése</h2>

<p>Csillaggörgető készítése. Bár a csillag görgető kétségtelenül az ipari tűzijátékgyártás egyik eszköze, amatőr körökben is igen hasznos tud lenni. A gyári nagy, gyakran betonkeverő méretű eszközök, egy amatőr számára használhatatlanok. Ezért mindenképp érdemes elkészíteni a sajátunkat,  lényegesen kisebb méretekben. Nagyobb, több bombára elegendő csillag mennyiség legyártása más eljárásokkal nehezen kivitelezhető, de egy átlagos csillaggörgető segítségével könnyegén görgethető akár 4-500g csillag. </p> 

<div>
	
	<center>

     <video width="480" height="385" controls>   <source src="../elemek/Japanese Star Rolling with Toro.mp4" type="video/mp4">   Your browser does not support the video tag. </video>

<p><i>Gyári csillaggörgető, avagy hogy csinálják a kínaiak ipari méretekben. </i></p>

	</center>
	
</div>

<p><h2>Hogyan is működik egy csillaggörgető?</h2> A görgető egy alapra, egy magra csillaganyagot görget fel. A csillaganyagot a belekevert ragasztóanyag tartja össze. A görgetőbe a magokra száraz csillaganyagot szórunk, majd az adott ragasztó oldószerével finoman nedvesítjük a keveréket. A nedves magok magukra tapasztják a csillaganyagot. Ha mindent jól csinálunk, akkor a kapott csillagok szabályos golyók lesznek.  A gép egy forgó dobból, egy meghajtó egységből és egy szabályozható fordulatszámú motorból áll.</p> 

<p>A forgó dob belsejében az alapként szolgáló magok gördülnek. A fordulatszám fontos, a magoknak nem szabad úgy viselkedniük mint  egy golyósmalomban az őrlőtesteknek. Kis apró ütődésekkel kel forduljanak. Ezek az apró ütések tapasztják rá az anyagot a magokra, amit a kötőanyag megszilárdulása rögzít a csillag száradása után. A művelet nem egyszerű, nem egy automata kenyérsütőről van szó, amibe beleszórjuk az anyagokat és kész termék jön ki belőle! A görgetés már szinte művészet, rengeteg tényező befolyásolja a csillagok gyártásának hatékonyságát. Nem megy gyorsan, mint azt sokan gondolnák. A magokra nagyon minimális mennyiségű anyagot tudunk feltapasztani kezdetben. Ahhoz hogy a csillagok megeredjenek, kezdetben eltérő nedvességtartalom szükséges, mint a későbbiekben, mikor a csillagok már nagyobbak. Először a magokat helyezzük be a száraz dobba, és egy virág spriccnivel fújjunk rá víz permetet. Éppen csak megnedvesítve ezzel a magokat! Ezután egy kanál segítségével finoman kezdjük megszórni őket a csillagelegy száraz porával. Csak nagyon minimális mennyiségekről van szó! Addig szórjuk rá az anyagot, míg száraznak tűnik, és már nem tapad rá több por. A csillag megeredése után a vízmennyiséget célszerű csökkenteni. Inkább száraznak tűnjenek a gördülő csillagok. A spricni legyen jó minőségű, rendesen porlassza el a vizet, vagy más oldószereket! A művelet innentől a következő: spriccel, görget, anyagot szór rá. Egész addig míg a csillag a megfelelő méretűre nem hízik. A közben a dob falára ragadt csillaganyagot nem kapargatjuk le! Ha jól csináltuk nem is tapad fel rá sok! Ha felragad akkor sok vizet használunk! Ez sok gyakorlást igényel, kitartást!</p>

<div>
	
	<center>

		<video width="480" height="385" controls>   <source src="../elemek/How to make stars blue micro stars.mp4" type="video/mp4">   Your browser does not support the video tag. </video>

<p><i></i></p>

	</center>
	
</div>


<p><h2>A dob:</h2> Ez forog majd, benne a gördülő csillagokkal.  Erre a célra alkalmas egy sima műanyag vödör, aminek a méretét úgy válasszuk meg, hogy elég nagy legyen az általunk elvárt mennyiség görgetéséhez. Egy 100mm-es bombához 300-400g csillag is szükséges lehet. Ehhez egy 5 literes vödör, tál, festékes doboz stb. már elég lehet. Nem érdemes nagyban gondolkodni! A csillagok mellett némi anyag a dob falára is fel fog rakódni, tehát minél nagyobb a felülete a dobnak annál több anyag tapad rá, amit csak a következő görgetés alkalmával tudunk felhasználni! Ha lekaparjuk a nagyobb darabok a csillagokat aszimmetrikus növekedésre késztetik! A szilárdság fontos tényező, a csillag súlyát és az oldószer súlyát is bele kell számolnunk. Ezzel a teherrel kell szabályos forgó mozgást végeznie.  Különösen a műanyagra jellemző hogy az egy ponton rögzített dob a felfogatásnál meghajlik.  Ezt a problémát alátétekkel oldhatjuk meg, Minél nagyobbak az alátétek annál jobban csökkentik a tengely körül fellépő deformációt. Mindenképp érdemes masszív vastag anyagból készült dobot választanunk. Kritérium csupán az, hogy a fal belül sima legyen. Lehetőség szerint ne tapadjon fel rá könnyen az anyag. A legalkalmasabbak fém dobok, de a műanyag is alkalmas, ha felülete nem érdes. Teflon bevonat azért nem szükséges, de ha megoldható természetesen jól használható :)</p>

	<div>

		<center>
		
			<a href="../pictures/csillaggorgeto1.jpg"><img src="../pictures/csillaggorgeto1.jpg" alt="PyroMaster minden ami pirotechnika" title="A saját csillaggörgetőm" width="425" height="320" border="0"></a>

		</center>


	</div>


<p>A fenti képen egy 5l-es dobot használtam a csillaggörgető építéséhez. Ez egy öreg műanyag festékes kanna, pont ideális a kialakítása a görgetőhöz. ebben kb 250-300g csillagot lehet görgetni. Ha nagy görgetőt építünk, akkor előfordulhat, hogy görgők segítségével alá kell támasztanunk a dobot megelőzendő a deformációkat.  Továbbá jó görgetőhöz alapkövetelmény, hogy a dob állásszögét változtatni tudjuk! Ez legtöbbször az egész görgető megbillentésével kivitelezhető praktikusan. </p>


<p><h2>A hajtáslánc:</h2>  A dob a legtöbb kivitelben egy síkban helyezkedik el a meghajtó motorral. Ilyenkor a dob tengelyét egy megfelelő áttétellel könnyen összekapcsolhatjuk a motorral. A legjobb megoldás a lánchajtás vagy az ékszíjjak, mert valamilyen szinten tolerálják a kivitelezési hibákat. Az aszimmetrikus tengelyt stb. És ha szükséges könnyen oldhatóak. Az egyszerűbb megoldások közé tartozik a közvetlen hajtás is. Ez jól kivitelezhető pl: egy ablaktörlő meghajtó egységével. Ez magában foglalja a motort és az áttétel házat. A motor és a meghajtott tengely 90 fokot zár be. Ezért ez is nagyszerűen használható csillaggörgető meghajtására.</p> 

	<div>

		<center>
		
			<a href="../pictures/csillaggorgeto3.jpg"><img src="../pictures/csillaggorgeto3.jpg" alt="PyroMaster minden ami pirotechnika" title="csillaggörgető ablaktörlő motorral meghajtva" width="425" height="320" border="0"></a><a href="../pictures/csillaggorgeto4.jpg"><img src="../pictures/csillaggorgeto4.jpg" alt="PyroMaster minden ami pirotechnika" title="csillaggörgető autógumiból" width="425" height="320" border="0"></a>

<p><i>A képek forrása: <a href="http://www.pyrobin.com">http://www.pyrobin.com</a></i></p>

		</center>


	</div>

<p>Bonyolultabb kivitelnél, mint amilyet én használtam, a motor nincs egy síkban a dobbal, és szöget zár be vele. Nem szándékosan bonyolítottam meg,  de a dob rögzítése így egyszerűbb volt számomra. Az áttételezés szintén megfelelő volt, ezért választottam ezt a furcsa megoldást.  Nyilván nem terem minden garázsban egy ilyen drága, bontott alkatrész. Úgyhogy nem célszerű követni ezt a kivitelezést.  Ha azonban sikerül szerezni ilyen sarokcsiszoló áttétel házat akkor érdemes felhasználni, mert sok előnnyel jár! Az egykori vágókorong helyére nagyon könnyű rögzíteni a dobot! Az egykori motor nagy fordulatszámú kivitel, ezért a lassítóáttétel jelentős!  A házat szilárdan lehet rögzíteni, a csapágyak pedig az egyenletes forgást garantálják.  Szerintem kisebb dobokhoz tökéletesen használható az átlagos sarokcsiszoló mérete, nem kell hozzá feltétlenül "nagyflex"  A kicsiket kínai piacos kivitelben is lehet kapni pár ezer forintért, ami a célnak megfelel!  Ha véletlenül valaki úgy dönt ezt a megoldást választja a szöghajtáshoz.</p> 

	<div>

		<center>
		
			<a href="../pictures/csillaggorgeto2.jpg"><img src="../pictures/csillaggorgeto2.jpg" alt="PyroMaster minden ami pirotechnika" title="A saját csillaggörgetőm" width="425" height="350" border="0"></a><video width="425" height="350" controls>   <source src="../elemek/ROLLING BP ON RICE HULLS by Master.mp4" type="video/mp4">   Your browser does not support the video tag. </video>

<i><p>A videón nem csillagokat görgetek, hanem rizspelyvára viszek fel liszt lőpornak látszó port. A videó jól szemlélteti a görgető működését.</i></p>

		</center>


	</div>



<p><h2>A motor:</h2> A golyósmalomhoz hasonlóan itt is minden szóba jöhet, de nem kell nagy teljesítményben gondolkodni! A dob forgatása lényegesen könnyebb mint egy golyósmalmot meghajtani!!! (Ahogy a képen is látszik, vékony ékszíjjak is elegendőek az erőátvitelhez)  Egy 12V-os rendszer tökéletesen megfelel. Ahhoz könnyen építhetünk fordulatszám szabályzót.  A fordulat szabályozása fontos, bár ha ügyesek vagyunk be lehet lőni áttételekkel is. Egyes csillagokhoz gyorsabb másokhoz lassabb fordulat az ideális. </p>

	<div>

		<center>
		
			<img src="../pictures/7.jpg" alt="PyroMaster minden ami pirotechnika" title="Fordulatszám szabályzó" width="640" height="260" border="0">
					
		</center>


	</div>

<p><h2>Tápegység:</h2> Itt is működik a golyósmalmoknál említett fordulatszámszabályzó, könnyű megépíteni, és jól működik ha a tranzisztor jó hűtést kap. </p>


</div>

	<div id="labazat">

			<p>&copy; 2009 PyroMaster</a> - Minden jog fenntartva.</p>
		<p>
			<a href="koszonet.html">Köszönet</a> |
			<a href="impresszum.html">Impresszum</a> |
			<a href="http://127.0.0.1:43110/13WfLQv2nWXYBNUEL3PkWwGUe3H7qkTF5Y">Decentralizált pirotechnikai fórum</a>
		</p>
</div></body>
</html>



<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="hu">
	<head>
		<title>PyroMaster Minden Ami Pirotechnika!</title>
	<link href="../../elemek/index/style.css" rel="stylesheet" type="text/css">
	
	<link href="../../pictures/pm.ico" rel="shortcut icon" type="image/x-icon">
	<META HTTP-EQUIV="Content-Type" CONTENT="text/html; charset=utf-8">
	<meta http-equiv="Content-Language" content="hu"/>	
	<meta name="description" content="PyroMaster minden ami pirotechnika">	
	<meta name="keywords" content="pirotechnika, tűzijáték, PyroMaster, vetőcsöves, rakéta, bomba, robbanószerek, lőpor, csillagok, petárda, TNT,  ">
	<meta name="copyright" content="&copy; minden jog fenntartva!">
	<meta name="author" content="PyroMaster">
	<meta name="robots" content="index, follow, all">
	<meta name="viewport" content="width=device-width, initial-scale=1.0">
<base target="_top">
	
	

 </head>
	<body>



<div id="header">

	<div id="cimsor">

			<h1><a href="../../index.html">PyroMaster</a></h1>
			<h2>Minden Ami Pirotechnika</h2>

	</div>

<br><br><div id="navigacio">

		<ul>

			<p><a href="../../index.html">Home</a></p>
			<p><a href="../../start.html">Tartalomjegyzék</a></p>
			
		</ul>

		
	</div>

</div>

<div id="body">

<h2>A Motor köpeny</h2>
<br>

<p>Ebben a cikkben a motorköpeny elkészítéséről lessz szó. Konkrét tervrajzokat már láthattatok, így méretekkel most nem foglalkozom csak a technikával.</p>


<p>Az egyik legfontosabb alapanyag a kisebb rakétamotorok építésénél a papír! Olcsó, könnyű, biztonságos (repeszhatás nélküli), könnyen beszerezhető mindenhol. Papír és papír, de nem mindegy milyen. A burkolat elkészítéséhez ideális a félfamentes rajzlap, mert elég vastag és van tartása. Ez főleg akkor jön jól, mikor a sablonra tekerjük a papírt. Kötőanyagnak én vízüveget használok, ez kicsit nehéz de jó ragasztó. Olcsó, és ami fontosabb, hogy hőállóvá teszi a papírt. Használatánál azonban törekedni kell arra, hogy minél kevesebbet használjunk fel belőle! Ugyanis elég nehéz, és ha a papír beitta magába törékennyé válik.</p>

<p>Először is készítsük el a motor sablonját, és más a hozzá szükséges eszközöket. A sablon lehet fából, fémből, műanyagból, igazából mindegy miből van, de legyen kemény, ellenálló és sima felületű!  Ez azért fontos mert ezek az eszközök sokat érintkeznek a készülő motor falával és az illeszkedésük nagyon szoros. Ha nem elég sima a felület a rátekert papír henger megszorulhat rajta.</p>

	<div>

		<center>

			<a href="../../pictures/tekeres2.jpg"><img src="../../pictures/tekeres1.jpg" alt="A papír motorok köpenyének elkészítése" title="A papír motorok köpenyének elkészítése" width="640" height="480" border="0" ></a>

						<i><p>Klikk a képre a nagyobb változathoz</p></i>

		</center>

	</div>


<p>Első lépésben szabjuk le a motor hosszának megfelelő papírcsíkokat. Dolgozzunk pontosan, hogy mindegyik lap pontosan ugyanolyan széles legyen. Ezután tekerjünk a sablonra egy papírcsíkot szárazon, ellenőrizzük, hogy egyenesen fut e fel rá a papírcsík, ha igen akkor tekerjük le az utolsó menetig (így a sablont nem kenjük össze a kötőanyaggal) és kenjük be vízüveggel a papírcsík egyik felét egy ecset segítségével. Majd ügyelve a szélekre szorosan feltekerjük a sablonra az egész papírcsíkot. A folyamatot addig ismételjük, amíg el nem érjük a kívánt falvastagságot. A rétegeknek nagyon szorosan kell illeszkedniük. Hogy ezt elérjük, a feltekerésnél szorítsunk egy kemény lapos tárgyat a sablonra és azt lenyomva hengereljük fel a papírt, így garantáltan hézagmentesen tudjuk feltekercselni a sablonra.</p>

	<div>

		<center>

			<img src="../../pictures/tekeres3.jpg" alt="Kemény felületek közé beszorítva szorosabban feltekerhető" title="Kemény felületek közé beszorítva szorosabban feltekerhető" width="640" height="480" border="0" >

						<i><p>A lőlap remek alternatívája az A4-es papírlapnak, sokkal erősebb.</p></i>

		</center>

	</div>


<p>Ha készen vagyunk a feltekeréssel, akkor óvatosan húzzuk le a sablonról a papírcsövet. Ilyenkor jön jól, ha a sablon szépen le van csiszolva és mi szorosan tekertük a csövet. Többek között ezért jó még ha félfamentes vastag rajzlapot használunk, és nem csomagolópapírt vagy egyéb vékony fajtát, mert a vékony papírból tekert cső könnyen deformálódik ilyenkor. A félfamentes rajzlap szárazon maradt részei erősen tartanak és megakadályozzák, hogy deformálódjon a papír henger.</p>

<p>Ha az első menet papírt szárazon hagytuk, akkor a csőnek simán le kell jönnie a sablonról, teli marokkal határozottan szorítsuk meg a csövet, és csavargatva finoman kezdjük lehúzni a sablonról. Minél többet csavargatjuk annál könnyebben jön le. A még finoman nedves papír hengert ne hagyjuk kiszáradni! Hogy a fúvóka szilárdan be legyen rögzítve a papírcsőbe, azt azelőtt kell belepréselni hogy kiszáradna! A nedves papír hajlékony, ha ekkor belepréseljük a száraz agyagport a kiszáradás után a papír teljesen ráfeszül majd.</p>


	<div>

		<center>
		
			<img src="../../pictures/cso.jpg" alt="Törekedjünk a lehető legszorosabb tekeréshez." title="Törekedjünk a lehető legszorosabb tekeréshez." width="640" height="480" border="0">

		</center>


	</div>


<p>A szoros tekerés nem csak a motorköpeny szilárdságán javít, hanem esztétikailag is meggyőzőbb látványt nyújt. Törekedjünk a pontos szép munkára, mert ezzel minimálisra csökkenthetjük a burkolat széthasadásának kockázatát, illetve a motor súlyából sokat lehet lefaragni. A fentebbi képen sok vízüveget használtam a motor ragasztásához, míg az alsó képen gyakorlatilag szárazon tekert motorról van szó. A különbség jól látható. A lenti képen megfigyelhető, hogy az agyag lezárás köré hogyan szorult rá a száradó papír fal! A kissé kónuszos kialakítás miatt gyakorlatilag kirobbanthatatlanul rögzült a papír hengerbe. A motor fala előbb fog szétszakadni a nyomástól, mint ahogy a dugó ki tudna repülni! </p>


	<div>

		<center>
		
			<img src="../../pictures/agyag1.jpg" alt="Törekedjünk a lehető legszorosabb tekeréshez." title="Törekedjünk a lehető legszorosabb tekeréshez." width="640" height="480" border="0">

		</center>


	</div>


</div>

	<div id="labazat">

			<p>&copy; 2009 PyroMaster</a> - Minden jog fenntartva.</p>
		<p>
			<a href="../koszonet.html">Köszönet</a> |
			<a href="../impresszum.html">Impresszum</a> |
			<a href="http://127.0.0.1:43110/13WfLQv2nWXYBNUEL3PkWwGUe3H7qkTF5Y">Decentralizált pirotechnikai fórum</a>
		</p>
</div></body>
</html>


<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="hu">
	<head>
		<title>PyroMaster Minden Ami Pirotechnika!</title>
	<link href="../../elemek/index/style.css" rel="stylesheet" type="text/css">
	
	<link href="../../pictures/pm.ico" rel="shortcut icon" type="image/x-icon">
	<META HTTP-EQUIV="Content-Type" CONTENT="text/html; charset=utf-8">
	<meta http-equiv="Content-Language" content="hu"/>	
	<meta name="description" content="PyroMaster minden ami pirotechnika">	
	<meta name="keywords" content="pirotechnika, tűzijáték, PyroMaster, vetőcsöves, rakéta, bomba, robbanószerek, lőpor, csillagok, petárda, TNT,  ">
	<meta name="copyright" content="&copy; minden jog fenntartva!">
	<meta name="author" content="PyroMaster">
	<meta name="robots" content="index, follow, all">
	<meta name="viewport" content="width=device-width, initial-scale=1.0">
<base target="_top">
	
	

 </head>
	<body>



<div id="header">

	<div id="cimsor">

			<h1><a href="../../index.html">PyroMaster</a></h1>
			<h2>Minden Ami Pirotechnika</h2>

	</div>

<br><br><div id="navigacio">

		<ul>

			<p><a href="../../index.html">Home</a></p>
			<p><a href="../../start.html">Tartalomjegyzék</a></p>
			
		</ul>

		
	</div>

</div>

<div id="body">

<h2>Hagyományos tűzijáték bomba elkészítése</h2>
<br>

<p>A hagyományos tűzijáték bomba egy gömb alakú papírból készült test.  A gömb alaknak köszönhető, hogy a bomba szimmetrikusan bont a levegőben. A benne elhelyezett töltet központos, a csillagok e körül helyezkednek el. Első lépésként kell készíteni egy sablont, ennek segítségével tudjuk elkészíteni a héjakat. A héjak a bomba alapját képezik, az építés kiindulási pontjai. Tehát milyen sablont? </p>

<p><b>A sablon</b> egy gömb, vagy félgömb alakú test. Lehetőleg kemény tárgy legyen és vízálló. Felülete legyen sima. Az hogy félgömb vagy gömb, attól függ milyen módszer szerint szeretnénk elkészíteni a héjakat. A teljes gömböt abban az esetben használjuk, mikor kézzel előre felszabdalt papírt ragasztunk fel a sablonra. A papírcsíkok egymásra ragasztásával teljesen körbevonjuk a sablont, egyenletes, előre meghatározott vastagságban beburkoljuk. Száradás után a megkeményedett burkolatot körbevágjuk a sablonon és az így kapott két papír félgömb alkotja majd a héjakat. Ez nagyon időigényes és piszkos munka. Sok a hibalehetőség, hisz nagyon fontos az egyenlő falvastagság. </p>

	<div>

		<center>
		
			<img src="../../pictures/vet51.jpg" alt="Héj levágása a sablonról" title="Héj levágása a sablonról" width="640" height="480" border="0">

		</center>


	</div>


<p><b>A félgömb sablon:</b> Ez profi eljárás, ipari méretekben így gyártják a bombák héjait. A félgömb ebben az esetben egy esztergált acél test. A félgömbnek van egy negatív oldala is! Vagyis egy olyan test amibe ez az acél félgömb beleilleszkedik. Természetesen a negatív félgömb is acélból készül. Így kaptunk egy prés testet. A negatív sablon némileg nagyobb átmérőjű bemarást tartalmaz mint a nyomórész félgömbje. Ha egymásba illesztenénk, akkor közöttük pár mm hézag található. (attól függ milyen vastag héjat szeretnénk) </p>

<p>Az alsó préstestre (ami a bemarást tartalmazza) kartonpapír korongokat, egész pontosan lóheréket teszünk. Ezek felületét ragasztóval kenjük be. A felső préstestet (ami a kitülemkedő félgömböt tartalmazza) ráhelyezzük a karton korongokra, és egy hidraulikus emelő segítségével elkezdjük egymásba nyomni őket. A nagy nyomás hatására a papír lóherék összepréselődnek, és felveszik a félkör alakú mintát. A fölöslegesen kilógó papírt késsel vághatjuk körbe. A prést szétnyitva lefejthetjük az elkészült papír félgömböt a préstestről. Gyors, egyszerű és tiszta.</p>


	<div>

		<center>
		
			<img src="../../pictures/ve.jpg" alt="PyroMaster pirotechnika" title="Préstestek a héjak nyomására" width="425" height="320" border="0"><img src="../../pictures/ve2.jpg" alt="PyroMaster pirotechnika" title="Préstestek a héjak nyomására" width="425" height="320" border="0">

		</center>


	</div>


<p><b>Héjak öntése:</b> Nyilván nem mindenki rendelkezik annyi fölösleges pénzel, hogy legyártasson egy ilyen acél préstestet. Különösen nagy méreteknél (pl: 100mm) egy ilyen préstest több 10000ft-ba is kerülhet! Egy olcsóbb megoldás, ha ha a fentebbi két préstestet karácsonyfa dísszel helyettesítjük. A vékony műanyag karácsonyfadísz nem alkalmas, hogy több tonnás nyomással préseljünk vele papír héjakat. De egy nagyobb félgömbbe illeszkedő kisebbikkel, létre lehet hozni egy kis hézagot, ami pont megfelelő falvastagságot jelentene a papír héjak számára. Ebbe a hézagba nyomás nélkül kell bejuttatni a papírt. Ezt a következőképp lehet kivitelezni. A papírt egy turmixgépbe rakjuk, lehetőleg puha papírt használjunk! Papírzsebkendőt vagy hasonlót. Ezután denaturált szesszel nedvesítsük meg az egészet és keverjünk hozzá sűrű vízben oldott tapétaragasztót, vagy csirizt. (csiriz: búzalisztből főzött ragasztó, gyakorlatilag búzakeményítő) A keveréket összeturmixolva egy folyékony pempőt kapunk. Ne készítsük túl hígra! Ebből a pempőből rakjunk az alsó műanyag félgömbbe, majd abba belenyomva a kisebb gömböt kialakíthatjuk a leendő papír félgömböt. A préselést követően sok víz kerül ki a papír rostok közül, az alkoholnak köszönhetően pedig az is gyorsan szárad. meleg helyen 10 perc után kivehetjük a felső gömböt és további szárítást hajszárítóval végezhetünk. Az eredmény egy nagyon kemény és pontos héj lesz. Sajnos elég időigényes, és a megfelelő sablonok beszerzése is körülményes lehet. </p>


<p>Mindennél kényelmesebb megoldás, ha <b>előre gyártott héj</b>at használunk. Jelenleg ebben az országban nem forgalmaznak ilyet, de külföldről rendelhető előre gyártott papír héj. Kézenfekvőbb megoldás a műanyag héj használata, ezt sok "kiforgatós automatából" nyerhetjük. (műanyag gömbök melyekben játékok vannak, pénzért kiforgathatjuk az automatákból) Néhány száz forintért juthatunk hozzá 30 50 100mm-es bombákhoz való műanyag héjakhoz. Elég drága mulatság. De rendelhető üres műanyag burkolat nagyobb menyiségben a gyártótól! (több ezer darabos tétel) Egy kollégám jóvoltából rendelhet bárki rajta keresztül kisebb mennyiségeket. (50-100db-os tétel) Ugyanitt papír héjak is kaphatóak! A rendelésről bővebben <a href="../../index.html">ITT</a> </p>


	<div>

		<center>
		
			<img src="../../pictures/gombok.jpg" alt="Műanyag héjak" title="Műanyag héjak" width="640" height="480" border="0">

		</center>


	</div>


<p>Miután eldöntöttük milyen héjat szeretnénk használni, elkezdhetjük a bomba készítését. A héjak összefordítva lezárják a bombát, valahol biztosítani kell az egyik héjon egy lyukat a késleltetés számára. Ez az első mozzanat, az egyik héjon készítsünk egy nagyjából 5-6mm-es lyukat. A mérete igazából attól függ mekkora a bomba amit készítünk. 100mm-es bombákban már használhatunk nagyobb lyukat is, ha szükséges. Ebbe a lyukba kerül majd egy papír cső.</p>

<p>A papír cső az úgynevezett <b>"Spolette"</b> A spolette belsejében egy késleltető elegyből álló tömb van. Összetétele változatos lehet, többnyire lőport használnak erre a célra. A lőpor erősen össze van préselve, így lassan ég el. Általában 3-4mp időzítést szokás használni. A cső mindkét végén nyitott, csak az összepréselt lőpor tartja a vetőtöltet gázait távol a bomba bontótöltetétől. Mikor a vetőtöltet felrobban, a spolette-ben lévő lőpor lángra kap és lassan végig ég a tömb. A spolette be kell érjen a bomba közepéig, hogy onnan gyújtsa meg a bontótöltetet. Ez fontos a szimmetrikus bontás miatt.  Nem préselhetjük tele lőporral a solette-t mert az nagyon hosszú késleltetést jelentene. Így a cső csak egy rövid szakaszon van lőporral töltve. A visszamaradó üres részt általában granulált lőporral vagy back match-el szokás kitölteni. Mikor végig ég a késleltetés, mind a granulált lőpor, mind a Black Match egy pillanat alatt lángra kap és beviszi a lángot a bomba közepébe.</p>


	<div>

		<center>
		
			<img src="../../pictures/spolette.png" alt="Spolette " title="Spolette" width="637" height="291" border="0">

		</center>


	</div>


<p>A fentebbi képen látható a spolette belső szerkezete. Nem muszáj ilyen "bonyolult" késleltetést használni, egyszerűbben is megoldható. A gyújtózsinór jó alternatívát jelent. Sajnos nem igazán megbízható, ezért célszerű több szálat is egyszerre felhasználni. A gyújtózsinórokat egymás mellé be kell húzni egy papír csőbe. A cső alsó és felső végét is ragasszuk be legalább 10mm hosszan olvadórudas ragasztópisztollyal. Fontos, hogy mindkét vége hermetikusan be legyen ragasztva! Az első ragasztás megvédi a zsinórt a vetőtöltettől, a második ragasztás megvédi a bontótöltetet a gyújtózsinórok között feláramlani próbáló forró gázoktól! A gyújtózsinór elvágásakor a benne lévő hatóanyag kiszóródik a vágás mentén. Ezért gyakran előfordul, hogy nem gyullad a vetőtöltettől. Erre megoldást jelent, ha folyékony lőporral kenjük be a gyújtózsinór gyújtandó végét. (nitrolakkos oldatban elkevert lőpor) Ezt sose mulasszuk el! Ez az úgynevezett feltüzelés, aminek igazán nagy jelentősége a csillagok készítésénél lesz. A spolette számára is szükséges lehet a feltüzelés, mivel sokszor vékony csőről van szó, így a benne lévő lőpor kis felületet jelent. Hogy a spolette biztosan gyulladjon, az alsó részt keresztül szokták fúrni, és a lyukon áthúznak pár szál Black Match-t </p>


	<div>

		<center>
		
			<img src="../../pictures/colspolette.jpg" alt="Spolette" title="Spolette" width="640" height="480" border="0">

		</center>


	</div>


<p>A spolette beragasztása a héjba komoly feladat! A vetőtöltet felrobbanásakor komoly nyomás keletkezik a vetőcsőben. A nyomás a spolette-re is hat és megpróbálja benyomni a bomba belsejébe. Ez természetesen nem történhet meg, mert a bomba a vetőcsőben fog felrobbanni. Hogy elkerüljük, a spolette külső felületére tekerjünk pár menet kötözőmadzagot. Sose használjunk műanyag madzagot mert az elolvadhat, illetve nehezebben lehet ragasztani. Minden menetet ragasszunk az előzőhöz, illetve a bombával érintkező felületet szintén kenjük meg ragasztóval. Tanácsos a behelyezett spolette-t a héjba kívülről és belülről is ragasztópisztoly segítségével beragasztani és ezután körbetekerni a madzaggal. </p>


<p>A spolette behelyezése után készen van a héj. Megkezdhetjük a héjak feltöltését. Először a csillagok kerülnek a héjba. A legkönnyebb dolgunk akkor van, ha görgetett csillagokat használunk. A csillagok a falnak és egymásnak támaszkodva megállnak egy sorban. Ekkor középen nagy szabad tér áll rendelkezésre a bontótöltet számára, vagy akár egy második réteg csillag számára. Azt tudni kell, hogy minél közelebb helyezkedik el egy csillag a középponthoz, annál kevésbé gyorsul fel a bontás pillanatában. Logikus, hogy így nem megy messzire és nem terít akkorát. Tehát lehetőség szerint ne ömlesztve hanem a falhoz közel, sorba állítva helyezzük el a csillagokat. Ha több rétegű bontást szeretnénk, minden sor csillag közé szükséges valamennyi bontótöltetet tenni, hogy a csillagok megőrizzék az egymáshoz viszonyított távolságukat.  De erről a speciális bombák cikkben olvashattok, a pirográfia címszó alatt.</p>


	<div>

		<center>
		
			<img src="../../pictures/col.jpg" alt="Csillagok behelyezése a héjba" title="Csillagok behelyezése a héjba" width="640" height="480" border="0">

		</center>


	</div>


<p>A csillagok bombán belüli helyzete nagy hatással van a bontási képre. A képeken a közönséges gömb alakú bontásra szánt bomba látható. A középső részt fel kell tölteni a bontótöltettel. A bontótöltet többnyire feketelőpor granulátum. De kisebb bombákhoz általában erősebb bontótöltetet szokás használni. Előfordul a "H3" nevű keverék, ami kálium-klorátot és szenet tartalmaz, vagy a "KP" ami kálium-perklorátot, szenet és ként is tartalmaz. Ezek jóval erősebbet robbannak mint a feketelőpor és így vékonyabb lehet a bomba falvastagsága. A legtöbb esetben nem tömény granulátumot, hanem "rizses" lőport  vagy bontót használnak. (Rizs szemekre felvitt lőporból áll, szokás használni még rizs pelyvát. Gyakorlatilag bármi szóba jöhet hordozónak, bármi amire fel lehet ragasztani a lőport.) Az a jelentőssége, hogy így kevesebb anyagot kell a bombába tölteni, de mégis kitölti a rendelkezésre álló teret. Így a csillagok nem mozdulhatnak el a helyükről. Hogy a bontás abszolút szimmetrikus legyen nem engedhető meg, hogy a bontótöltet keveredjen a csillagokkal, illetve a csillagok köré nem mehet a vetőtöltet granulátumból. Hogy megoldják ezt a problémát, az iparban a bontótöltetet puha vékony papírba csomagolják és elkülönítik a csillagoktól. Több szempontból is előnyös, mert vannak olyan bontótöltetek vagy csillagok, amik nem érintkezhetnek egymással, mert a bennük lévő vegyianyagok a súrlódás miatt reakcióba léphetnek egymással. </p>


	<div>

		<center>
		
			<img src="../../pictures/col2.jpg" alt="Papír elváasztó" title="Papír elváasztó" width="640" height="480" border="0">

		</center>


	</div>


<p>Mindkét héjat meg kell tölteni csillagokkal és bontótöltettel. Ha megtöltöttük a peremig a héjakt fedjük le egy papírzsebkendővel, vagy más vékony könnyen átégő papírral. Ezt szorítsuk rá erőből a héjakra, majd a két félgömböt fordítsuk egymásra. A vékony papír bent tartja a csillagokat és a bontótöltetet. Miután összefordítottuk a két felet húzzuk ki a papírt a fennmaradó résen. Ha nem tudjuk akkor sem probléma, mert bent maradhat! Csak vágjuk le a körben kilógó papírt. Az összefordítás egy kis ügyességet igényel, első próbálkozásokkor célszerű olyan helyen végezni, ahova az esetlegesen kihulló dolgok könnyen összeszedhetőek. Semmi esetre se töltsük túl a héjakat. A csillagok és a bontótöltet csak a peremig érjen fel, ne tovább. Műanyag héjaknál ügyeljünk rá, hogy a két fél közül valamelyik belecsúszik a másikba. Ilyenkor meg kell hagyni ezt a helyet a másik oldalon, vagy nem tudjuk összeilleszteni! Ha kicsit tojás alakú lesz a bombánk mert tele raktuk mindkét felet és nem ment össze rendesen, az sem probléma de kerülendő. Szorosan kell tartani az összeillesztett feleket, egyik kezünkkel ragasztószalaggal össze kell ragasztani az illesztési pontot. Egy fa rúd segítségével körbe ütlegelhetjük a héjat, amitől bent elrendeződnek a csillagok, így szorosabban összeilleszthető a két fél! </p>

	<div>

		<center>

		<video width="425" height="350" controls>   <source src="../../elemek/16_ Round Shell fireworks Construction DVD by Zibell.mp4" type="video/mp4">   Your browser does not support the video tag. </video>

		</center>

	</div>


<p>Az összeillesztést követően el kell kezdeni felragasztani a sok sok réteg papírt, ami majd összetartja a két héjat. Ezek a rétegek biztosítják a tényleges fojtást! Sok megoldás jöhet szóba, az egyik legelterjedtebb, hogy enyv szalaggal tekerik körbe a bombát. Ipari méreteknél szintén enyvszalagot használnak. Az enyvszalag beszerezhető a legtöbb papírboltban, igen változatos szélességben és hosszban.  Az enyvszalag helyettesíthető sima papír alapú ragasztószalaggal is. Műanyag alapú ragasztószalagot nem érdemes használni, mert nyúlik és nem ugyanazt a hangot és bontási távolságot tudjuk elérni vele mint papírral! Ráadásul drágább is. A tekerést célszerű enyvszalag és papír alapú ragasztószalag használásával felváltva végezni! Az eltérő színekből tisztán kivehető, hogy hol jártunk már korábban. Így nem tekerünk fölösleges rétegeket oda ahol a fal már elég erős. Ez jótékonyan hat a bontás szimmetriájára. Feltekerés közben a szalagokat úgy igazítsuk, hogy a bombából kilógó spolette-t kerüljük meg. Tövében ott a feltekert kötözőmadzag, amit ilyenkor jó alaposan be kell vonni! A kötözőmadzag nem szigeteli a gázokat. Fennáll a lehetősége, hogy a gázok betörnek a bomba belsejébe a spolette és a héj fala között. Korábban ezért írtam hogy alaposan ragasszuk be ragasztópisztollyal a hézagokat. Ettől függetlenül az enyvszalagozással is többször tekerjük be a madzagot. Én mostanában úgy készítem a bombákat, hogy a spolette-t csak azután tekerem körbe madzaggal hogy feltekertem a szükséges mennyiségű enyvszalagot. A spolett tövében így szorosabban tudom az enyvszalag rétegeket feltekerni, sokkal jobb szigetelés érhető el így. A vetőtöltet nyomása ezután ezekre az amúgy is jól szigetelő rétegekre tolja rá a madzagot, ami összenyomódva még jobban tömít majd!</p>

	<div>

		<center>
		
			<img src="../../pictures/spolette3.jpg" alt="Gyári bomba szigetelése a spolette körül" title="Gyári bomba szigetelése a spolette körül" width="640" height="480" border="0">

		</center>


	</div>


<p>A tekerés közben gyakran ellenőrizzük, hogy a bombán lévő rétegek elérték e a szükséges falvastagságot. Ezt úgy tehetjük meg, hogy a vetőcsőbe illesztjük amiből szándékozunk majd kilőni. Akkor jó, ha körben egyenletes 1mm hézag figyelhető meg. Ha a bombánkat alulról gyújtórésen keresztül szeretnénk indítani, akkor a bomba fala érintkezhet a vetőcsőével. Arra figyeljünk oda, hogy ha elengedjük, gond nélkül le tudjon csúszni a csövön és ne szoruljon meg sehol! A héjakat úgy készítsük, hogy tudjuk milyen kaliberű vetőcsőből szeretnénk indítani a bombánkat. Így kiszámolható, hogy a héj külső átmérője hány mm enyvszalagot enged feltekerni. </p>

<div>

		<ul>

				<li><p>30mm-es bomba falvastagsága: 3mm Ebből 1mm a héj és 2mm a rétegzett papír</p></li>
				<li><p>50mm-es bomba falvastagsága: 4mm Ebből 1,5mm a héj és 2,5mm a rétegzett papír</p></li>
 				<li><p>75mm-ös bomba falvastagsága: 4-4,5mm Ebből 1,5mm a héj és 3mm a rétegzett papír</p></li>		
				<li><p>100mm-es bomba falvastagsága: 5-5,5mm Ebből 2mm a héj és 3-3,5mm a rétegzett papír</p></li>
				<li><p>150mm-es bomba falvastagsága: 9mm Ebből 3mm a héj és 6mm a rétegzett papír</p></li>
				<p><i>A fenti adatok kézzel tekert, feketelőpor bontótöltettel és enyvszalaggal készült bombákra értendőek</i></p>
		</ul>

</div>


<p>A kivitelezés pontossága inkább a kis bombáknál számít, de nem tragédia ha nem tartjuk magunkat a fentebb említett adatokhoz. A kézzel tekert bombák falvastagságtól függetlenül eltérő szilárdsági tényezőkkel bírnak. A feltekert papír rétegek szorosságán sok múlik. Ha sok az üreg és légrés a fal gyenge lesz, hiába vastag. A bontótöltet milyensége hatással van a szükséges falvastagság mértékére is. A kisebb bombáknál előnyösebb a gyorsabb égésű bontótöltet, így nem szükséges vastag fojtás. 100mm-es kaliber alatt a feketelőpor használata nem ajánlott. Bár kétségtelen, hogy azzal is remek eredmények érhetőek el. De nem tudjuk megközelíteni használatával a gyári, ugyanilyen kaliberű bombák bontási átmérőjét! </p>


	<div>

		<center>
		
			<img src="../../pictures/2.png" alt="Bomba belülről" title="Bomba belülről" width="640" height="480" border="0">

		</center>


	</div>

<p>Az enyvszalag nem túl jó ragasztó anyaggal van bevonva. Az enyv víz hatására válik ragadóssá. Túl sok víz mellett nem tapad oda az előző réteghez, túl kevés víz mellet pedig nem idomul a görbülethez és gyűrődni fog. A víz mennyiségét jól el kell találni. Ez gyakorlati tapasztalaton múlik. A 75-ös bombáknál kisebb bombák esetében nem célszerű enyvszalagot használni, mert nagyon nehezen tekerhető fel egyenletesen. A bombához való idomulás megint fontos dolog, ha túl széles a szalag a szélei felgyűrődnek, a középen megfeszült szakasz miatt. 75-ös bombához 10mm széles enyvszalagot ajánlok, 100mm-esnél már 20mm széles szalagot is használhatunk. 150-es kaliberhez a 40mm-es szalag is megfelel.  Az 50 és 30mm-es bombákhoz papír alapú ragasztószalagot ajánlok. Bármelyik festékboltban beszerezhető, élénksárga színe elüt a tűzijátékoknál megszokott barnáétól. Ezért sokan esztétikai szempontokat figyelembe véve, bevonják a kész bombát barna csomagolópapírral is. Egyesek számára ez megmosolyogtató, de erre egy haverom ezt mondta: "nem elég vadászias a puska..." Vagyis ha már tűzijátékot csinálunk, csináljuk olyanra  mint az "igazi" </p>

	<div>

		<center>
		
			<img src="../../pictures/szoknya.jpg" alt="A bomba szoknyája" title="A bomba szoknyája" width="640" height="480" border="0">

		</center>


	</div>


<p>Ha feltekertük a szükséges falvastagságot nincs más hátra, mint a vetőtöltetet tartó kosár kialakítása. Ez a kosár, vagy szoknya a bomba azon részére van felragasztva, ahol a bombából kiáll a spolette. Ez fogja megvédeni a letöréstől és helyet biztosít a vetőtöltetnek. A kosár anyaga szintén papír. Rajzlapból tekerjünk fel néhány réteget egy sablonra. Ragasszuk körbe, és húzzuk le. A kapott papír hengert vagdossuk be az egyik végén. A vágások legyenek sűrűek. Ezeknél a vágásoknál hajthatjuk rá a papírt a bombára. A hajtás mentén ragasszuk a bombára a papírt. Használhatunk kész papír hengert is. A kosárba szórjuk be a szükséges mennyiségű granulált lőport. Ezután ragasszuk a belső felére a stopin szálat. Ha nem stopinnal indítjuk a bombát akkor azonnal lezárhatjuk a kosarat. Ha alul gyújtós technikával indítjuk a bombát, akkor egy könnyen átégő műanyag fóliát használjunk erre a célra. Ha stoppinszálat használtunk akkor egy kartonpapír lappal tehetjük ugyanezt. A stoppinszálat ezután kössük a bomba oldalához, és fent vágjuk el a szükséges hosszúságnál. A hosszát úgy válasszuk meg, hogy biztosan kiérjen a vetőcsőből +10cm, hogy lefele hajtva meg is akadjon a cső szájánál. A stoppinszál külső borítását felhasítva behelyezhetjük a gyújtózsinórt, ami a kilövést hivatott késleltetni. A granulált lőpor vetőtöltet mennyisége, gömb bombáknál a bomba súlyának 8% legyen.</p>


	<div>

		<center>
		
			<img src="../../pictures/sajat.jpg" alt="A kész bomba" title="A kész bomba" width="640" height="480" border="0">

		</center>


	</div>



</div>

	<div id="labazat">

			<p>&copy; 2009 PyroMaster</a> - Minden jog fenntartva.</p>
		<p>
			<a href="../koszonet.html">Köszönet</a> |
			<a href="../impresszum.html">Impresszum</a> |
			<a href="http://127.0.0.1:43110/13WfLQv2nWXYBNUEL3PkWwGUe3H7qkTF5Y">Decentralizált pirotechnikai fórum</a>
		</p>
</div></body>
</html>


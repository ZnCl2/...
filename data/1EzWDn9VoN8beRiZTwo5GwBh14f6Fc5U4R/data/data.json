{
	"title": "Nulblog",
	"description": "Løst og fast\nom alting og ingenting",
	"links": "- [Indholdsfortegnelse](?Post:1)\n- [Kolofon](?Post:2)\n- [FAQ](?Post:4)\n\n❦\n\n**Denne blog er på dansk**\nVær rar at holde kommentarer til et af de nordiske sprog:\ndansk, føroyskt, íslenska, norsk eller svenska\n(beklager, Finland, måske en anden gang).\nTak!\n\n**This blog is Danish spoken**\nPlease keep comments in one of the Nordic languages:\nDanish, Faroese, Icelandic, Norwegian, or Swedish\n(sorry, Finland, perhaps some other time).\nThanks!\n\n❦\n\nJeg har\nendnu en\nblog på dansk\n- [Kogebogen](/kogebogen.bit/)\n\nI also have\na couple of\nEnglish spoken blogs\n- [Κappa Σigma](/kappasigma.bit/)\n- [Today I learned](/todayilearned.bit/)",
	"next_post_id": 10,
	"demo": false,
	"modified": 1467366015,
	"post": [
		{
			"post_id": 9,
			"title": "Framelding af analyseinstitutter",
			"date_published": 1467364751.604,
			"body": "En ven blev kontaktet af analyseinstituttet Megafon og spurgte mig om de godt må det når han står opført på robinsonlisten.\n\nRobinsonlisten omhandler udelukkende “henvendelse i salgsøjemed” og dækker således ikke analyseinstitutter. Efter lidt klikken frem og tilbage på _borger.dk_ fandt jeg [følgende 🡕](https://www.borger.dk/Sider/Robinsonlisten-markedsfoeringsbeskyttelse.aspx?segmentid=102cf8fe-f9d2-4229-a9b2-798fddaa83a7):\n\n> **Framelding af analyseinstitutter og andre**\n\n> Analyseinstitutter og godgørende foreninger må stadig kontakte dig, selvom du er registreret på Robinsonlisten. Vil du også framelde dette, skal du kontakte de enkelte analyseinstitutter og foreninger og bede dem om at lade være med at kontakte dig. Virksomheden må ikke tage betaling for at notere, at du ikke vil have flere henvendelser.\n\n> Det skal gælde straks, uanset om du står på Robinsonlisten eller ej, og du kan klage til Forbrugerombudsmanden, hvis du alligevel får opkald fra virksomheden.\n\n> Hvis du vil klage til Forbrugerombudsmanden, kan det være nød­ven­digt, at du også sender en e-mail eller et brev til virksomheden, så du kan dokumentere, at du har frabedt dig reklamer og opkald.vendigt, at du også sender en e-mail eller et brev til virksomheden, så du kan dokumentere, at du har frabedt dig reklamer og opkald.\n\nDet ville være rart med et centralt register i stil med robinsonlisten!"
		},
		{
			"post_id": 8,
			"title": "Nyt fra Kirken for det Flyvende SpaghettiMonster",
			"date_published": 1460407279.882,
			"body": "Desværre holder den danske afdeling af Kirken for det Flyvende Spaghetti­Monster til på [Facebook 🡕](https://www.facebook.com/venganza.dk/), så jeg får kun sjældent holdt mig à jour med de seneste begivenheder… 😒\n\nHer er nogle hovedpunkter fra de seneste par måneder (i omvendt kronologisk rækkefølge):\n1. Ateistisk Selskab har lanceret en [kampagne 🡕](https://udmeldelse.dk/) for at få folk til at tænke sig om og melde sig ud af Folkekirken. Kirken for FSM har derfor lanceret [gen­indmeld­else.dk](http://www.genindmeldelse.dk/) for folk der _har_ tænkt sig om og som gerne vil prøve en lidt sjovere kirke.\n2. Der er fremsat forslag til “Hvor mange FSM'ere er der i din by?”-aften, hvor man kan mødes med lokale pasta­farianere over en skål nudler og fortælle skipper­skrøner eller andet. Skriv til [info@fsmkirken.dk 🡕](mailto:info@fsmkirken.dk) hvis du ønsker at være tovholder for et lokalt arrangement.\n3. Forlaget Gyldendal er gået i gang med at oversætte “The Gospel of the Flying Spaghetti Monster” til dansk. Evangeliet forventes at udkomme til oktober i år, på samme tidspunkt som kirken vil søge om anerkendelse som trossamfund.\n4. Kontoen der skal tage imod indmeldelsesgebyr er ved at blive oprettet.\n5. Der er udarbejdet en [infofolder 🡕](http://bit.ly/fsm_infofolder) om kirken.\n\nMå I alle hvile trygt i Hans Nudelformede Vedhæng! ♥\n\n### **Se osse**\n* [Kirken for det Flyvende SpaghettiMonster i Danmark 🡕](http://www.venganza.dk/)\n* [Pastor Farians hjemmeside 🡕](http://www.pastafarian.dk/)"
		},
		{
			"post_id": 7,
			"title": "Udluftning – eller ej",
			"date_published": 1459249114.093,
			"body": "Det kan være svært at finde officielle anbefalinger for hvor ofte og hvor længe man bør lufte ud, men der synes at være en vis enighed om at 2-3 gange dag­lig, 5-10 minutter ad gangen, er passende, og udluftningen synes primært at have to formål:\n\n1. dels at nedsætte luftfugtigheden, for dermed at formindske risikoen for vækst af skimmelsvampe og husstøvmider,\n2. dels at nedsætte luftens indhold af kuldioxid.\n\nIkke en eneste gang har jeg set partikulær forurening nævnt – hverken inde (fx fra stearinlys) eller ude (fx fra dieselkøretøjer) – i forbindelse med udluftning, men den generelle holdning synes at være at “den dårlige luft skal ud og den gode luft skal ind.” Hvis man imidlertid kigger på lufttilstandsrapporter, fx fra [Plume Labs 🡕](https://air.plumelabs.com/en/copenhagen), kan man godt blive i tvivl om hvorvidt luften indendøre er dår­ligere end den udenfor:\n\n![Copenhagen Air Report 2016-03-29](data/img/copenhagen-air-report-2016-03-29.jpg \"Lufttilstandsrapport for København, 29. marts 2016\")\n\nSå hvad er op og hvad er ned?\n\n**Opdatering:**\n\n[AQICN 🡕](http://aqicn.org/) har nogle realtidsmålinger for bl.a.\n* [H.C.Ø. 🡕](http://aqicn.org/?city=Denmark/Copenhagen/H.C.%C3%98rstedInstitutet)\n* [H.C. Andersens Boulevard 🡕](http://aqicn.org/city/denmark/copenhagen/h.c.andersens-boulevard/)"
		},
		{
			"post_id": 6,
			"title": "Rutinemæssig sporing?",
			"date_published": 1459204750.478,
			"body": "En 15-årig der har været væk i halvandet døgn er dukket op igen, og vagt­chefen udtaler til [DR Nyheder](https://www.dr.dk/nyheder/regionale/nordjylland/forsvunden-15-aarig-er-dukket-op-i-god-behold) ([arkiv 🡕](https://archive.is/xOheT)):\n\n> Mads Hjorth Lorenzen [havde ikke] nogen form for elektronik på sig, og […] politiet [var derfor] på bar bund i forhold til at spore ham.\n\nHvis vi nu antager at udtalelsen reflekterer virkeligheden (altså at man rent faktisk har forsøgt at spore guttens mobiltelefon) og at vagtchefen ikke bare forsøger at lyde citronmånesmart (politiet er, som man vil vide hvis man følger nogle politikredse på twitter, en bastion for kancellistil), giver udtal­elsen anledning til i hvert fald to spørgsmål:\n\n1. Sig mig, hvad gjorde man dengang vi ikke alle rendte rund med mobil­telefoner? Det er trods alt ikke meget mere end en snes år siden vi begyndte at have “elektronik” på os i alle sammenhænge.\n2. Sporer politiet rutinemæssigt mobiltelefoner hvis de vil i kontakt med folk? Og kræver det i så fald en dommerkendelse først?"
		},
		{
			"post_id": 5,
			"title": "29/72 ≉ 50%",
			"date_published": 1459164861.88,
			"body": "DR Nyheder viderebringer i dag et telegram fra [/ritzau/AFP 🡕](https://www.dr.dk/nyheder/udland/naesten-halvdelen-af-doedsofre-efter-angreb-i-lahore-er-boern) ([arkiv 🡕](https://archive.is/yyLzP)) med overskriften\n\n> **Næsten halvdelen af dødsofre efter angreb i Lahore er børn**\n> Dødstallet efter selvmordsbombe i en park i Pakistan stiger til 72 – heraf er 29 børn. 233 mennesker er såret.\n\nHvis vi et øjeblik flytter fokus fra grusomhederne og hiver lommeregneren frem, ser vi at 29/72 er meget tæt på at være 40%. Undskyld, den journalist, men fire ud af ti er ikke “næsten halvdelen”! Det er faktisk tættere på at være en tredjedel: “godt en tredjedel” ville give en fejl på fem, mens “næsten halv­delen” giver en fejl på syv – men det er der måske ikke så meget salg i, og I satser vel på at vi ikke gider regne efter, eller?\n\nEfter min mening ville det have været langt ærligere simpelhen at skrive\n\n> **Fire ud af ti dødsofre efter angreb i Lahore er børn**\n\nVirkeligheden i denne sammenhæng er gruopvækkende nok i sig selv – der er ingen grund til at pynte på tallene.\n\nPokkers at vi ikke har et udtryk svarende til det engelske “number numbness” på dansk!"
		},
		{
			"post_id": 4,
			"title": "Ofte stillede spørgsmål (FAQ)",
			"date_published": 1458920854.394,
			"body": "Ingen endnu, men [send en zeromail](/mail.zeronetwork.bit/?to=ks) hvis du har et."
		},
		{
			"post_id": 3,
			"title": "Brunskjortemetoder",
			"date_published": 1458659041.052,
			"body": "**Danmark – en by i Udkantsrusland**\n\nEfter bombeangrebene i Bruxelles i morges, er justitsminister Søren Pind ikke sen til at udtale til DR Nyheder [1]:\n\n> [Min] store frygt er, at europæiske stater opfinder “brun­skjorte­metoder”, som går på kompromis med grundlove og retsstater.\n\nDet er samme Sherif Pind som har argumenteret kraftigt for genindførelse af sessionslogingen [2].\n\nOg for godt en måneds tid siden udtalte socialdemokraternes formand, Mette Frederiksen [3], at\n\n> I fremtiden skal internethjemmesider, der bidrager til radikalisering og ekstremisme, kunne lukkes ned af myndighederne — helt uden varsel og uden den sædvanlige domstolsprøvelse.\n\nHvad passer bedst til ovenstående udtalelser: “brun­skjorte­metoder”, “banan­republik” eller “Udkants­rusland”?\n\nSom @AnneFrostJepsen så fornuftigt skrev på Twitter:\n\n> Jeg er ikke bange [for] terror. Sådan helt oprigtigt slet ikke bange. Jeg er til gengæld dødsensangst for den type lovgivning den medfører!\n\nPræcis!\n\n### Henvisninger\n1. [Pind efter Bruxelles-eksplosioner: Demokratiet er inde i en lang kamp 🡕](https://www.dr.dk/nyheder/indland/pind-efter-bruxelles-eksplosioner-demokratiet-er-inde-i-en-lang-kamp) ([arkiv 🡕](https://archive.is/bSR5U))\n2. [#zombiesessionslogning 🡕](https://zombies.dk/) ([arkiv 🡕](https://archive.is/oVmY9))\n3. [S: Ekstremist-hjemmesider skal kunne lukkes uden dom 🡕](https://www.dr.dk/nyheder/politik/s-ekstremist-hjemmesider-skal-kunne-lukkes-uden-dom) ([arkiv 🡕](https://archive.is/gbZWj))\n4. [@AnneFrostJepsen, 22 Mar 2016 🡕](https://twitter.com/AnneFrostJepsen/status/712224217253715968) ([arkiv 🡕](https://archive.is/75TYV))"
		},
		{
			"post_id": 2,
			"title": "Kolofon",
			"date_published": 1458649764.105,
			"body": "**Titel**\n&nbsp;&nbsp;&nbsp;&nbsp;Κappa Σigma\n\n**Redaktør**\n&nbsp;&nbsp;&nbsp;&nbsp;[id/kas](/itskas.bit/)\n\n**Sprog**\n&nbsp;&nbsp;&nbsp;&nbsp;Dansk\n\n**Pris**\n&nbsp;&nbsp;&nbsp;&nbsp;Gratis\n\n**URI**\n&nbsp;&nbsp;&nbsp;&nbsp;[nulblog.bit](/nulblog.bit/)\n\n**Tegnsæt**\n&nbsp;&nbsp;&nbsp;&nbsp;UTF-8\n\n**Licens**\n&nbsp;&nbsp;&nbsp;&nbsp;[CC BY-SA 4.0 🡕](https://creativecommons.org/licenses/by-sa/4.0/ \"Creative Commons Attribution-ShareAlike 4.0 International\")"
		},
		{
			"post_id": 1,
			"title": "Indholdsfortegnelse",
			"date_published": 1458646496,
			"body": "- [Kolofon](?Post:2)\n- [FAQ](?Post:4)\n\nNyeste indlæg øverst\n* [Framelding af analyseinstitutter](?Post:9 \"Postet den 2016-07-01 kl. 09:19 UTC\")\n* [Nyt fra FSM-Kirken](?Post:8 \"Postet den 2016-04-11 kl. 20:41 UTC\") (Ca. februar–april 2016)\n* [Udluftning – eller ej](?Post:7 \"Postet den 2016-03-29 kl. 10:59 UTC\") (Er luften indendøre altid dårlig?)\n* [Rutinemæssig sporing?](?Post:6 \"Postet den 2016-03-28 kl. 22:39 UTC\") (Citronmåner på afveje)\n* [29/72 ≉ 50%](?Post:5 \"Postet den 2016-03-28 kl. 11:34 UTC\") (“Number numbness”)\n* [Brunskjortemetoder](?Post:3 \"Postet den 2016-03-22 kl. 15:04 UTC\") (Danmark – en by i Udkantsrusland)"
		}
	]
}
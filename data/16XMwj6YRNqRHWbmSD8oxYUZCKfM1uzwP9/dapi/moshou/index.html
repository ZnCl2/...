<!DOCTYPE html>
<html lang="en-US">
  <head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title> mmap.page</title>
    <link rel="stylesheet" href="/16XMwj6YRNqRHWbmSD8oxYUZCKfM1uzwP9/assets/css/style.css">
    <link rel="alternate" type="application/rss+xml" href="/16XMwj6YRNqRHWbmSD8oxYUZCKfM1uzwP9/rss.xml">
    <link rel="alternate" type="application/git+http" href="https://github.com/weakish/weakish.github.com.git"/>
</head>
<body>
  <div class="container-lg px-3 my-5 markdown-body">

    <h1><a href="/16XMwj6YRNqRHWbmSD8oxYUZCKfM1uzwP9/">mmap.page</a></h1>
    <p>趙伯雄. 春秋學史. 濟南:山東教育出版社,2004年4月. ISBN 7-5328-4203-7</p>
<p>此書不精。</p>
<p>未暇通讀，繙閱之際，偶得二條。</p>
<p>第九章第四節述陳立、皮錫瑞，(729-739)第五節述廖平、康有爲，(740-767)以鹿門長季平二歲，置皮氏於廖氏之前，亦可，然通篇無一語道及廖氏於皮氏之影響，可乎？</p>
<p>第三章第五節述鄭玄《發墨守》、《針膏肓》、《起廢疾》，因言及何休《公羊墨守》、《左氏膏肓》、《穀梁廢疾》，云：「何氏三書，今已不傳，但從書名看，當是墨守《公羊》經義，以攻擊《左傳》、《穀梁》之非。」(234)案《公羊墨守》之「墨守」，非本《戰國策》「墨翟之善守」也。墨者，晦也，默也，幽也。守，《戰國策》鮑彪注「猶閉」。[1]發墨守者，發其幽閉也。發、針、起，對文，墨守、膏肓、廢疾，亦對文。何休《公羊解詁序》云：「傳春秋者非一，本據亂而作，其中多非常異義可怪之論。說者疑惑，至有倍經任意、反傳違戾者。其勢雖問，不得不廣，是以講誦師言，至於百萬，猶有不解，時加釀嘲辭，援引他經，失其句讀，以無為有，甚可閔笑者，不可勝記也。是以治古學貴文章者謂之俗儒，使賈逵緣隙奮筆，以為公羊可奪，左氏可興。」[2]故何著《公羊墨守》，乃正其時公羊家之失，即所謂「俗儒」「失其句讀，以無為有，甚可閔笑」、「使賈逵」「以為公羊可奪」者。《公羊墨守》之「墨守」，非謂墨守《公羊》經義，明矣。唯此誤解實始自徐彥。徐《疏》已言「作《墨守》以拒敵《長義》」。今考徐《疏》，引何氏《膏肓》、《廢疾》，亦引鄭氏《發墨守》，獨未嘗稱引《墨守》，殆徐氏未見《墨守》，故望文生訓也。宋末之人所著（舊題鄭樵撰，此用《四庫提要》說）《六經奧論·春秋經·三傳》云：「尊公羊者以公羊為墨守，以左氏、榖梁為膏肓、廢疾。」[3]殆亦承其誤。</p>
<p>上二條究屬小疵，余所以言此書不精者，非以此類也。愚以為，經學史之屬，若蒙氏文通《經學抉原》者，可謂精矣。讀者但取此書與蒙書相較，即曉吾意。此書雖難稱精，然條理清楚，稱引詳贍，亦可資讀春秋者參考矣。</p>
<p>引用文獻</p>
<ol>
<li>劉向. 戰國策[M]. 上海:上海古籍出版社,1978-05:610. 統一書號:11186·6</li>
<li>阮元. 十三經注疏附校勘記:公羊注疏;榖梁注疏[M]. 臺中:藍燈文化事業公司,出版年不詳:3,4a</li>
<li>舊題鄭樵. 六經奧論[M]. 臺北:閩南同鄉會,1976-03(民國六十五年三月):153</li>
</ol>
    <div class="footer border-top border-gray-light mt-5 pt-3 text-gray">
      <div style="display: flex; justify-content: space-between; align-items: flex-start">
        <form id="site-search" action="https://duckduckgo.com/html/" method="get">
          <input name="q" type="search" value="site:mmap.page " required pattern="site:mmap\.page\s.+">
          <input type="submit" value="&#x1F50D;" title="search through site content via DuckDuckGo">
        </form>
        <p>
          <a href="mailto:weakish@gmail.com" title="weakish@gmail.com"><img src="https://icongr.am/feather/mail.svg" alt="Feather Icon Mail"></a>
          <a href="https://savannah.nongnu.org/people/viewgpg.php?user_id=65699" title="2414 AEA0 EA48 5263 9697  F1BA 55F6 EEC2 EA3F 0A87"><img src="https://icongr.am/feather/key.svg" alt="Feather Icon Key"></a>
          <a href="https://github.com/weakish/" title="GitHub"><img src="https://icongr.am/feather/github.svg" alt="Feather Icon Github"></a>
          <a href="https://www.instagram.com/jakukyo/" title="Instagram"><img src="https://icongr.am/feather/instagram.svg" alt="Feather Icon Instagram"></a>
          <a href="https://twitter.com/weakish" title="Twitter"><img src="https://icongr.am/feather/twitter.svg" alt="Feather Icon Twitter"></a>
          <a href="/16XMwj6YRNqRHWbmSD8oxYUZCKfM1uzwP9/rss.xml" title="RSS 2.0 Feed"><img src="https://icongr.am/feather/rss.svg" alt="Feather Icon RSS"></a>
          <a href="/16XMwj6YRNqRHWbmSD8oxYUZCKfM1uzwP9/uses/" title="uses"><img src="https://icongr.am/feather/book-open.svg" alt="Feather Icon Book Open"></a>
          
          
          <a href="/Me.ZeroNetwork.bit/?Profile/12h51ug6CcntU2aiBjhP8Ns2e5VypbWWtv/1GnJD7CXskmG8GywMbTvbP12wneCFW9XzR/weakish@zeroid.bit" title="ZeroMe"><img src="/16XMwj6YRNqRHWbmSD8oxYUZCKfM1uzwP9/assets/images/zeronet_logo.svg" alt="ZeroNet Logo" width="32" height="32"></a>
        </p>
      </div>
        <p>
        Permission to use, copy, modify, and/or distribute this site for any purpose with or without fee is hereby granted.
        This site is provided "as is" without express or implied warranty.
        </p>
        <p>
        This site does not use cookies or tracking codes.
        The hosting service provider (<a href="https://pages.github.com/">GitHub Pages</a>) probably collects server logs,
        but I do not have access to them.
        </p>
        <p>
        Site source is <a href="https://github.com/weakish/weakish.github.com/">available</a>
        and feedback is <a href="https://github.com/weakish/weakish.github.com/issues">welcome</a>.
        </p>
        <noscript>
        <p>
        This site does not use JavaScript.
        </p>
        </noscript>
    </div>
  </div>
</body>
</html>
